{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 2, "verses": [{"reference": "நீதிமொழிகள் 2:1", "verseNumber": 1, "scripture": "என் மகனே, நீ உன் செவியை ஞானத்திற்குச் சாய்த்து, உன் இருதயத்தைப் புத்திக்கு அமையப்பண்ணும்பொருட்டு,"},{"reference": "நீதிமொழிகள் 2:2", "verseNumber": 2, "scripture": "நீ என் வார்த்தைகளை ஏற்றுக்கொண்டு, என் கட்டளைகளை உன்னிடத்தில் பத்திரப்படுத்தி,"},{"reference": "நீதிமொழிகள் 2:3", "verseNumber": 3, "scripture": "ஞானத்தை வா என்று கூப்பிட்டு, புத்தியைச் சத்தமிட்டு அழைத்து,"},{"reference": "நீதிமொழிகள் 2:4", "verseNumber": 4, "scripture": "அதை வெள்ளியைப்போல் நாடி, புதையல்களைத் தேடுகிறதுபோல் தேடுவாயாகில்,"},{"reference": "நீதிமொழிகள் 2:5", "verseNumber": 5, "scripture": "அப்பொழுது கர்த்தருக்குப் பயப்படுதல் இன்னதென்று நீ உணர்ந்து, தேவனை அறியும் அறிவைக் கண்டடைவாய்."},{"reference": "நீதிமொழிகள் 2:6", "verseNumber": 6, "scripture": "கர்த்தர் ஞானத்தைத் தருகிறார்; அவர் வாயினின்று அறிவும் புத்தியும் வரும்."},{"reference": "நீதிமொழிகள் 2:7", "verseNumber": 7, "scripture": "அவர் நீதிமான்களுக்கென்று மெய்ஞ்ஞானத்தை வைத்துவைத்திருக்கிறார்; உத்தமமாய் நடக்கிறவர்களுக்கு அவர் கேடகமாயிருக்கிறார்."},{"reference": "நீதிமொழிகள் 2:8", "verseNumber": 8, "scripture": "அவர் நியாயத்தின் நெறிகளைத் தற்காத்து, தம்முடைய பரிசுத்தவான்களின் பாதையைக் காப்பாற்றுகிறார்."},{"reference": "நீதிமொழிகள் 2:9", "verseNumber": 9, "scripture": "அப்பொழுது நீதியையும், நியாயத்தையும், நிதானத்தையும், சகல நல்வழிகளையும் அறிந்துகொள்ளுவாய்."},{"reference": "நீதிமொழிகள் 2:10", "verseNumber": 10, "scripture": "ஞானம் உன் இருதயத்தில் பிரவேசித்து, அறிவு உன் ஆத்துமாவுக்கு இன்பமாயிருக்கும்போது,"},{"reference": "நீதிமொழிகள் 2:11", "verseNumber": 11, "scripture": "நல்யோசனை உன்னைக் காப்பாற்றும், புத்தி உன்னைப் பாதுகாக்கும்."},{"reference": "நீதிமொழிகள் 2:12", "verseNumber": 12, "scripture": "அதினால் நீ துன்மார்க்கருடைய வழிக்கும், மாறுபாடு பேசுகிற மனுஷனுக்கும்,"},{"reference": "நீதிமொழிகள் 2:13", "verseNumber": 13, "scripture": "அந்தகார வழிகளில் நடக்க நீதிநெறிகளைவிட்டு,"},{"reference": "நீதிமொழிகள் 2:14", "verseNumber": 14, "scripture": "தீமைசெய்ய மகிழ்ந்து, துன்மார்க்கருடைய மாறுபாடுகளில் களிகூருகிறவர்களுக்கும்,"},{"reference": "நீதிமொழிகள் 2:15", "verseNumber": 15, "scripture": "மாறுபாடான பாதைகளிலும் கோணலான வழிகளிலும் நடக்கிறவர்களுக்கும் நீ தப்புவிக்கப்படுவாய்."},{"reference": "நீதிமொழிகள் 2:16", "verseNumber": 16, "scripture": "தன் இளவயதின் நாயகனை விட்டு, தன் தேவனுடைய உடன்படிக்கையை மறந்து,"},{"reference": "நீதிமொழிகள் 2:17", "verseNumber": 17, "scripture": "இச்சகமான வார்த்தைகளைப் பேசும் அந்நிய பெண்ணாகிய பரஸ்திரீக்கும் தப்புவிக்கப்படுவாய்."},{"reference": "நீதிமொழிகள் 2:18", "verseNumber": 18, "scripture": "அவளுடைய வீடு மரணத்துக்கும், அவளுடைய பாதைகள் மரித்தோரிடத்திற்கும் சாய்கிறது."},{"reference": "நீதிமொழிகள் 2:19", "verseNumber": 19, "scripture": "அவளிடத்தில் போகிறவர்களில் ஒருவரும் திரும்புகிறதில்லை, ஜீவபாதைகளில் வந்து சேருகிறதுமில்லை."},{"reference": "நீதிமொழிகள் 2:20", "verseNumber": 20, "scripture": "ஆதலால் நீ நல்லவர்களின் வழியிலே நடந்து, நீதிமான்களின் பாதைகளைக் காத்துக்கொள்வாயாக."},{"reference": "நீதிமொழிகள் 2:21", "verseNumber": 21, "scripture": "செவ்வையானவர்கள் பூமியிலே வாசம்பண்ணுவார்கள்; உத்தமர்கள் அதிலே தங்கியிருப்பார்கள்."},{"reference": "நீதிமொழிகள் 2:22", "verseNumber": 22, "scripture": "துன்மார்க்கரோ பூமியிலிருந்து அறுப்புண்டுபோவார்கள்; துரோகிகள் அதில் இராதபடிக்கு நிர்மூலமாவார்கள்."}]}