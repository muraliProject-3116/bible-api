{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 30, "verses": [{"reference": "நீதிமொழிகள் 30:1", "verseNumber": 1, "scripture": "யாக்கேயின் குமாரனாகிய ஆகூர் என்னும் புருஷன் ஈத்தியேலுக்கு வசனித்து, ஈத்தியேலுக்கும் ஊகாலுக்கும் உரைத்த உபதேச வாக்கியங்களாவன:"},{"reference": "நீதிமொழிகள் 30:2", "verseNumber": 2, "scripture": "மனுஷரெல்லாரிலும் நான் மூடன்; மனுஷருக்கேற்ற புத்தி எனக்கு இல்லை."},{"reference": "நீதிமொழிகள் 30:3", "verseNumber": 3, "scripture": "நான் ஞானத்தைக் கற்கவும் இல்லை, பரிசுத்தரின் அறிவை அறிந்துகொள்ளவும் இல்லை."},{"reference": "நீதிமொழிகள் 30:4", "verseNumber": 4, "scripture": "வானத்துக்கு ஏறியிறங்கினவர் யார்? காற்றைத் தமது கைப்பிடிகளில் அடக்கினவர் யார்? தண்ணீர்களை வஸ்திரத்திலே கட்டினவர் யார்? பூமியின் எல்லைகளையெல்லாம் ஸ்தாபித்தவர் யார்? அவருடைய நாமம் என்ன? அவர் குமாரனுடைய நாமம் என்ன? அதை அறிவாயோ?"},{"reference": "நீதிமொழிகள் 30:5", "verseNumber": 5, "scripture": "தேவனுடைய வசனமெல்லாம் புடமிடப்பட்டவைகள்; தம்மை அண்டிக்கொள்ளுகிறவர்களுக்கு அவர் கேடகமானவர்."},{"reference": "நீதிமொழிகள் 30:6", "verseNumber": 6, "scripture": "அவருடைய வசனங்களோடு ஒன்றையும் கூட்டாதே, கூட்டினால் அவர் உன்னைக் கடிந்துகொள்வார், நீ பொய்யனாவாய்."},{"reference": "நீதிமொழிகள் 30:7", "verseNumber": 7, "scripture": "இரண்டு மனு உம்மிடத்தில் கேட்கிறேன்; நான் மரிக்கும்பரியந்தமும் அவைகளை எனக்கு மறுக்காமல் தாரும்."},{"reference": "நீதிமொழிகள் 30:8", "verseNumber": 8, "scripture": "மாயையையும் பொய்வசனிப்பையும் எனக்குத் தூரப்படுத்தும்; தரித்திரத்தையும் ஐசுவரியத்தையும் எனக்குக் கொடாதிருப்பீராக."},{"reference": "நீதிமொழிகள் 30:9", "verseNumber": 9, "scripture": "நான் பரிபூரணம் அடைகிறதினால் மறுதலித்து, கர்த்தர் யார் என்று சொல்லாதபடிக்கும்; தரித்திரப்படுகிறதினால் திருடி, என் தேவனுடைய நாமத்தை வீணிலே வழங்காதபடிக்கும், என் படியை எனக்கு அளந்து என்னைப் போஷித்தருளும்."},{"reference": "நீதிமொழிகள் 30:10", "verseNumber": 10, "scripture": "எஜமானிடத்தில் அவனுடைய வேலைக்காரன்மேல் குற்றஞ்சுமத்தாதே; அவன் உன்னைச் சபிப்பான், நீ குற்றவாளியாகக் காணப்படுவாய்."},{"reference": "நீதிமொழிகள் 30:11", "verseNumber": 11, "scripture": "தங்கள் தகப்பனைச் சபித்தும், தங்கள் தாயை ஆசீர்வதியாமலும் இருக்கிற சந்ததியாருமுண்டு."},{"reference": "நீதிமொழிகள் 30:12", "verseNumber": 12, "scripture": "தாங்கள் அழுக்கறக் கழுவப்படாமலிருந்தும், தங்கள் பார்வைக்குச் சுத்தமாகத் தோன்றுகிற சந்ததியாருமுண்டு."},{"reference": "நீதிமொழிகள் 30:13", "verseNumber": 13, "scripture": "வேறொரு சந்ததியாருமுண்டு; அவர்கள் கண்கள் எத்தனை மேட்டிமையும் அவர்கள் இமைகள் எத்தனை நெறிப்புமானவைகள்."},{"reference": "நீதிமொழிகள் 30:14", "verseNumber": 14, "scripture": "தேசத்தில் சிறுமையானவர்களையும் மனுஷரில் எளிமையானவர்களையும் பட்சிப்பதற்குக் கட்கங்களையொத்த பற்களையும் கத்திகளையொத்த கடைவாய்ப்பற்களையுமுடைய சந்ததியாருமுண்டு."},{"reference": "நீதிமொழிகள் 30:15", "verseNumber": 15, "scripture": "தா, தா, என்கிற இரண்டு குமாரத்திகள் அட்டைக்கு உண்டு. திருப்தியடையாத மூன்றுண்டு, போதும் என்று சொல்லாத நான்குமுண்டு."},{"reference": "நீதிமொழிகள் 30:16", "verseNumber": 16, "scripture": "அவையாவன: பாதாளமும், மலட்டுக் கர்ப்பமும், தண்ணீரால் திருப்தியடையாத நிலமும், போதுமென்று சொல்லாத அக்கினியுமே."},{"reference": "நீதிமொழிகள் 30:17", "verseNumber": 17, "scripture": "தகப்பனைப் பரியாசம்பண்ணி, தாயின் கட்டளையை அசட்டைபண்ணுகிற கண்ணை நதியின் காகங்கள் பிடுங்கும், கழுகின் குஞ்சுகள் தின்னும்."},{"reference": "நீதிமொழிகள் 30:18", "verseNumber": 18, "scripture": "எனக்கு மிகவும் ஆச்சரியமானவைகள் மூன்றுண்டு, என் புத்திக்கெட்டாதவைகள் நான்குமுண்டு."},{"reference": "நீதிமொழிகள் 30:19", "verseNumber": 19, "scripture": "அவையாவன: ஆகாயத்தில் கழுகினுடைய வழியும், கன்மலையின்மேல் பாம்பினுடைய வழியும், நடுக்கடலில் கப்பலினுடைய வழியும், ஒரு கன்னிகையை நாடிய மனுஷனுடைய வழியுமே."},{"reference": "நீதிமொழிகள் 30:20", "verseNumber": 20, "scripture": "அப்படியே விபசாரஸ்திரீயினுடைய வழியும் இருக்கிறது; அவள் தின்று, தன் வாயைத் துடைத்து; நான் ஒரு பாவமும் செய்யவில்லை என்பாள்."},{"reference": "நீதிமொழிகள் 30:21", "verseNumber": 21, "scripture": "மூன்றினிமித்தம் பூமி சஞ்சலப்படுகிறது, நான்கையும் அது தாங்கமாட்டாது."},{"reference": "நீதிமொழிகள் 30:22", "verseNumber": 22, "scripture": "அரசாளுகிற அடிமையினிமித்தமும், போஜனத்தால் திருப்தியான மூடனினிமித்தமும்,"},{"reference": "நீதிமொழிகள் 30:23", "verseNumber": 23, "scripture": "பகைக்கப்படத்தக்கவளாயிருந்தும், புருஷனுக்கு வாழ்க்கைப்பட்ட ஸ்திரீயினிமித்தமும், தன் நாச்சியாருக்குப் பதிலாக இல்லாளாகும் அடிமைப் பெண்ணினிமித்தமுமே."},{"reference": "நீதிமொழிகள் 30:24", "verseNumber": 24, "scripture": "பூமியில் சிறியவைகளாயிருந்தும், மகா ஞானமுள்ளவைகள் நான்குண்டு."},{"reference": "நீதிமொழிகள் 30:25", "verseNumber": 25, "scripture": "அவையாவன: அற்பமான ஜெந்துவாயிருந்தும், கோடைகாலத்திலே தங்கள் ஆகாரத்தைச் சம்பாதிக்கிற எறும்பும்,"},{"reference": "நீதிமொழிகள் 30:26", "verseNumber": 26, "scripture": "சத்துவமற்ற ஜெந்துவாயிருந்தும், தங்கள் வீட்டைக் கன்மலையிலே தோண்டிவைக்கும் குழிமுசல்களும்,"},{"reference": "நீதிமொழிகள் 30:27", "verseNumber": 27, "scripture": "ராஜா இல்லாதிருந்தும், பவுஞ்சு பவுஞ்சாய்ப் புறப்படுகிற வெட்டுக்கிளிகளும்,"},{"reference": "நீதிமொழிகள் 30:28", "verseNumber": 28, "scripture": "தன் கைகளினால் வலையைப் பின்னி, அரசர் அரமனைகளிலிருக்கிற சிலந்திப் பூச்சியுமே."},{"reference": "நீதிமொழிகள் 30:29", "verseNumber": 29, "scripture": "விநோதமாய் அடிவைத்து நடக்கிறவைகள் மூன்றுண்டு; விநோத நடையுள்ளவைகள் நாலுமுண்டு."},{"reference": "நீதிமொழிகள் 30:30", "verseNumber": 30, "scripture": "அவையாவன: மிருகங்களில் சவுரியமானதும் ஒன்றுக்கும் பின்னிடையாததுமாகிய சிங்கமும்,"},{"reference": "நீதிமொழிகள் 30:31", "verseNumber": 31, "scripture": "போர்க்குதிரையும், வெள்ளாட்டுக் கடாவும், ஒருவரும் எதிர்க்கக்கூடாத ராஜாவுமே."},{"reference": "நீதிமொழிகள் 30:32", "verseNumber": 32, "scripture": "நீ மேட்டிமையானதினால் பைத்திமாய் நடந்து, துர்ச்சிந்தனையுள்ளவனாயிருந்தாயானால், கையினால் வாயை மூடு."},{"reference": "நீதிமொழிகள் 30:33", "verseNumber": 33, "scripture": "பாலைக் கடைதல் வெண்ணையைப் பிறப்பிக்கும்; மூக்கைப் பிசைதல் இரத்தத்தைப் பிறப்பிக்கும்; அப்படியே கோபத்தைக் கிண்டிவிடுதல் சண்டையைப் பிறப்பிக்கும்."}]}