{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 24, "verses": [{"reference": "நீதிமொழிகள் 24:1", "verseNumber": 1, "scripture": "பொல்லாத மனுஷர்மேல் பொறாமை கொள்ளாதே; அவர்களோடே இருக்கவும் விரும்பாதே."},{"reference": "நீதிமொழிகள் 24:2", "verseNumber": 2, "scripture": "அவர்கள் இருதயம் கொடுமையை யோசிக்கும், அவர்கள் உதடுகள் தீவினையைப் பேசும்."},{"reference": "நீதிமொழிகள் 24:3", "verseNumber": 3, "scripture": "வீடு ஞானத்தினாலே கட்டப்பட்டு, விவேகத்தினாலே நிலைநிறுத்தப்படும்."},{"reference": "நீதிமொழிகள் 24:4", "verseNumber": 4, "scripture": "அறிவினாலே அறைகளில் அருமையும் இனிமையுமான சகலவிதப் பொருள்களும் நிறைந்திருக்கும்."},{"reference": "நீதிமொழிகள் 24:5", "verseNumber": 5, "scripture": "ஞானமுள்ளவன் பெலமுள்ளவன்; அறிவுள்ளவன் தன் வல்லமையை அதிகரிக்கப்பண்ணுகிறான்."},{"reference": "நீதிமொழிகள் 24:6", "verseNumber": 6, "scripture": "நல்யோசனைசெய்து யுத்தம்பண்ணு; ஆலோசனைக்காரர் அநேகரால் ஜெயங்கிடைக்கும்."},{"reference": "நீதிமொழிகள் 24:7", "verseNumber": 7, "scripture": "மூடனுக்கு ஞானம் எட்டாத உயரமாயிருக்கும்; அவன் நியாயஸ்தலத்தில் தன் வாயைத் திறவான்."},{"reference": "நீதிமொழிகள் 24:8", "verseNumber": 8, "scripture": "தீவினைசெய்ய உபாயஞ்செய்கிறவன் துஷ்டன் என்னப்படுவான்."},{"reference": "நீதிமொழிகள் 24:9", "verseNumber": 9, "scripture": "தீயநோக்கம் பாவமாம்; பரியாசக்காரன் மனுஷருக்கு அருவருப்பானவன்."},{"reference": "நீதிமொழிகள் 24:10", "verseNumber": 10, "scripture": "ஆபத்துக்காலத்தில் நீ சோர்ந்துபோவாயானால், உன் பெலன் குறுகினது."},{"reference": "நீதிமொழிகள் 24:11", "verseNumber": 11, "scripture": "மரணத்துக்கு ஒப்பிக்கப்பட்டவர்களையும், கொலையுண்ணப்போகிறவர்களையும் விடுவிக்கக்கூடுமானால் விடுவி."},{"reference": "நீதிமொழிகள் 24:12", "verseNumber": 12, "scripture": "அதை அறியோம் என்பாயாகில், இருதயங்களைச் சோதிக்கிறவர் அறியாரோ? உன் ஆத்துமாவைக் காக்கிறவர் கவனியாரோ? அவர் மனுஷருக்கு அவனவன் கிரியைக்குத்தக்கதாகப் பலனளியாரோ?"},{"reference": "நீதிமொழிகள் 24:13", "verseNumber": 13, "scripture": "என் மகனே, தேனைச் சாப்பிடு, அது நல்லது; கூட்டிலிருந்து ஒழுகும் தேன் உன் வாய்க்கு இன்பமாயிருக்கும்."},{"reference": "நீதிமொழிகள் 24:14", "verseNumber": 14, "scripture": "அப்படியே ஞானத்தை அறிந்துகொள்வது உன் ஆத்துமாவுக்கு இன்பமாயிருக்கும்; அதைப் பெற்றுக்கொண்டால், அது முடிவில் உதவும், உன் நம்பிக்கை வீண்போகாது."},{"reference": "நீதிமொழிகள் 24:15", "verseNumber": 15, "scripture": "துஷ்டனே, நீ நீதிமானுடைய வாசஸ்தலத்துக்கு விரோதமாய்ப் பதிவிராதே; அவன் தங்கும் இடத்தைப் பாழாக்கிப்போடாதே."},{"reference": "நீதிமொழிகள் 24:16", "verseNumber": 16, "scripture": "நீதிமான் ஏழுதரம் விழுந்தாலும் திரும்பவும் எழுந்திருப்பான்; துன்மார்க்கரோ தீங்கிலே இடறுண்டு கிடப்பார்கள்."},{"reference": "நீதிமொழிகள் 24:17", "verseNumber": 17, "scripture": "உன் சத்துரு விழும்போது சந்தோஷப்படாதே; அவன் இடறும்போது உன் இருதயம் களிகூராதிருப்பதாக."},{"reference": "நீதிமொழிகள் 24:18", "verseNumber": 18, "scripture": "கர்த்தர் அதைக் காண்பார், அது அவர் பார்வைக்குப் பொல்லாப்பாயிருக்கும்; அப்பொழுது அவனிடத்தினின்று அவர் தமது கோபத்தை நீக்கிவிடுவார்."},{"reference": "நீதிமொழிகள் 24:19", "verseNumber": 19, "scripture": "பொல்லாதவர்களைக்குறித்து எரிச்சலாகாதே; துன்மார்க்கர்மேல் பொறாமை கொள்ளாதே."},{"reference": "நீதிமொழிகள் 24:20", "verseNumber": 20, "scripture": "துன்மார்க்கனுக்கு நல்முடிவு இல்லை; துன்மார்க்கருடைய விளக்கு அணைந்துபோகும்."},{"reference": "நீதிமொழிகள் 24:21", "verseNumber": 21, "scripture": "என் மகனே, நீ கர்த்தருக்கும் ராஜாவுக்கும் பயந்து நட, கலகக்காரரோடு கலவாதே."},{"reference": "நீதிமொழிகள் 24:22", "verseNumber": 22, "scripture": "சடிதியில் அவர்களுடைய ஆபத்து எழும்பும்; அவர்கள் இருவரின் சங்காரத்தையும் அறிந்தவன் யார்?"},{"reference": "நீதிமொழிகள் 24:23", "verseNumber": 23, "scripture": "பின்னும் ஞானமுள்ளவர்களின் புத்திமதிகள் என்னவெனில்: நியாயத்திலே முகதாட்சிணியம் நல்லதல்ல."},{"reference": "நீதிமொழிகள் 24:24", "verseNumber": 24, "scripture": "துன்மார்க்கனைப் பார்த்து: நீதிமானாயிருக்கிறாய் என்று சொல்லுகிறவனை ஜனங்கள் சபிப்பார்கள், பிரஜைகள் அவனை வெறுப்பார்கள்."},{"reference": "நீதிமொழிகள் 24:25", "verseNumber": 25, "scripture": "அவனைக் கடிந்துகொள்ளுகிறவர்கள்மேல் பிரியமுண்டாகும், அவர்களுக்கு உத்தம ஆசீர்வாதம் கிடைக்கும்."},{"reference": "நீதிமொழிகள் 24:26", "verseNumber": 26, "scripture": "செம்மையான மறுமொழி சொல்லுகிறவன் உதடுகளை முத்தமிடுகிறவனுக்குச் சமானம்."},{"reference": "நீதிமொழிகள் 24:27", "verseNumber": 27, "scripture": "வெளியில் உன் வேலையை எத்தனப்படுத்தி, வயலில் அதை ஒழுங்காக்கி, பின்பு உன் வீட்டைக் கட்டு."},{"reference": "நீதிமொழிகள் 24:28", "verseNumber": 28, "scripture": "நியாயமின்றிப் பிறனுக்கு விரோதமாய்ச் சாட்சியாக ஏற்படாதே; உன் உதடுகளினால் வஞ்சகம் பேசாதே."},{"reference": "நீதிமொழிகள் 24:29", "verseNumber": 29, "scripture": "அவன் எனக்குச் செய்தபிரகாரம் நானும் அவனுக்குச் செய்வேன், அவன் செய்த செய்கைக்குத்தக்கதாக நானும் அவனுக்குச் சரிக்கட்டுவேன் என்று நீ சொல்லாதே."},{"reference": "நீதிமொழிகள் 24:30", "verseNumber": 30, "scripture": "சோம்பேறியின் வயலையும், மதியீனனுடைய திராட்சத்தோட்டத்தையும் கடந்துபோனேன்."},{"reference": "நீதிமொழிகள் 24:31", "verseNumber": 31, "scripture": "இதோ, அதெல்லாம் முள்ளுக்காடாயிருந்தது; நிலத்தின் முகத்தைக் காஞ்சொறி மூடினது, அதின் கற்சுவர் இடிந்துகிடந்தது."},{"reference": "நீதிமொழிகள் 24:32", "verseNumber": 32, "scripture": "அதைக் கண்டு சிந்தனைபண்ணினேன்; அதை நோக்கிப் புத்தியடைந்தேன்."},{"reference": "நீதிமொழிகள் 24:33", "verseNumber": 33, "scripture": "இன்னுங்கொஞ்சம் உறங்கட்டும், இன்னுங்கொஞ்சம் கைமுடக்கிக்கொண்டு நித்திரை செய்யட்டும் என்பாயோ?"},{"reference": "நீதிமொழிகள் 24:34", "verseNumber": 34, "scripture": "உன் தரித்திரம் வழிப்போக்கனைப்போலும் உன் வறுமை ஆயுதமணிந்தவனைப்போலும் வரும்."}]}