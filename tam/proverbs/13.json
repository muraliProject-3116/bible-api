{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 13, "verses": [{"reference": "நீதிமொழிகள் 13:1", "verseNumber": 1, "scripture": "ஞானமுள்ள மகன் தகப்பனுடைய போதகத்தைக் கேட்கிறான்; பரியாசக்காரனோ கடிந்துகொள்ளுதலுக்குச் செவிகொடான்."},{"reference": "நீதிமொழிகள் 13:2", "verseNumber": 2, "scripture": "மனுஷன் தன் வாயின் பலனால் நன்மையைப் புசிப்பான்; துரோகிகளின் ஆத்துமாவோ கொடுமையைப் புசிக்கும்."},{"reference": "நீதிமொழிகள் 13:3", "verseNumber": 3, "scripture": "தன் வாயைக் காக்கிறவன் தன் பிராணனைக் காக்கிறான்; தன் உதடுகளை விரிவாய்த் திறக்கிறவனோ கலக்கமடைவான்."},{"reference": "நீதிமொழிகள் 13:4", "verseNumber": 4, "scripture": "சோம்பேறியுடைய ஆத்துமா விரும்பியும் ஒன்றும் பெறாது; ஜாக்கிரதையுள்ளவர்களுடைய ஆத்துமாவோ புஷ்டியாகும்;"},{"reference": "நீதிமொழிகள் 13:5", "verseNumber": 5, "scripture": "நீதிமான் பொய்ப்பேச்சை வெறுக்கிறான்; துன்மார்க்கனோ வெட்கமும் இலச்சையும் உண்டாக்குகிறான்."},{"reference": "நீதிமொழிகள் 13:6", "verseNumber": 6, "scripture": "நீதி உத்தமமார்க்கத்தானைத் தற்காக்கும்; துன்மார்க்கமோ பாவியைக் கவிழ்த்துப்போடும்."},{"reference": "நீதிமொழிகள் 13:7", "verseNumber": 7, "scripture": "ஒன்றுமில்லாதிருக்கத் தன்னைச் செல்வனாகப் பாராட்டுகிறவனும் உண்டு; மிகுந்த செல்வமிருக்கத் தன்னைத் தரித்திரனாகப் பாராட்டுகிறவனும் உண்டு."},{"reference": "நீதிமொழிகள் 13:8", "verseNumber": 8, "scripture": "மனுஷனுடைய ஐசுவரியம் அவன் பிராணனை மீட்கும்; தரித்திரனோ மிரட்டுதலைக் கேளாதிருக்கிறான்."},{"reference": "நீதிமொழிகள் 13:9", "verseNumber": 9, "scripture": "நீதிமான்களின் வெளிச்சம் சந்தோஷிப்பிக்கும்; துன்மார்க்கரின் தீபமோ அணைந்துபோகும்."},{"reference": "நீதிமொழிகள் 13:10", "verseNumber": 10, "scripture": "அகந்தையினால் மாத்திரம் வாது பிறக்கும்; ஆலோசனையைக் கேட்கிறவர்களிடத்திலோ ஞானம் உண்டு."},{"reference": "நீதிமொழிகள் 13:11", "verseNumber": 11, "scripture": "வஞ்சனையால் தேடின பொருள் குறைந்துபோகும்; கைப்பாடாய்ச் சேர்க்கிறவனோ விருத்தியடைவான்."},{"reference": "நீதிமொழிகள் 13:12", "verseNumber": 12, "scripture": "நெடுங்காலமாய்க் காத்திருக்குதல் இருதயத்தை இளைக்கப்பண்ணும்; விரும்பினது வரும்போதோ ஜீவவிருட்சம்போல் இருக்கும்."},{"reference": "நீதிமொழிகள் 13:13", "verseNumber": 13, "scripture": "திருவசனத்தை அவமதிக்கிறவன் நாசமடைவான்; கற்பனைக்குப் பயப்படுகிறவனோ பலனடைவான்."},{"reference": "நீதிமொழிகள் 13:14", "verseNumber": 14, "scripture": "ஞானவான்களுடைய போதகம் ஜீவஊற்று; அதினால் மரணக்கண்ணிகளுக்குத் தப்பலாம்."},{"reference": "நீதிமொழிகள் 13:15", "verseNumber": 15, "scripture": "நற்புத்தி தயையை உண்டாக்கும்; துரோகிகளுடைய வழியோ கரடுமுரடானது."},{"reference": "நீதிமொழிகள் 13:16", "verseNumber": 16, "scripture": "விவேகியானவன் அறிவோடு நடந்துகொள்ளுகிறான்; மூடனோ தன் மூடத்தனத்தை வெளிப்படுத்துகிறான்."},{"reference": "நீதிமொழிகள் 13:17", "verseNumber": 17, "scripture": "துரோகமுள்ள தூதன் தீதிலே விழுவான்; உண்மையுள்ள ஸ்தானாபதியோ ஒளஷதம்."},{"reference": "நீதிமொழிகள் 13:18", "verseNumber": 18, "scripture": "புத்திமதிகளைத் தள்ளுகிறவன் தரித்திரத்தையும் இலச்சையையும் அடைவான்; கடிந்து கொள்ளுதலைக் கவனித்து நடக்கிறவனோ கனமடைவான்."},{"reference": "நீதிமொழிகள் 13:19", "verseNumber": 19, "scripture": "வாஞ்சை நிறைவேறுவது ஆத்துமாவுக்கு இனிது; தீமையை விட்டு விலகுவது மூடருக்கு அருவருப்பு."},{"reference": "நீதிமொழிகள் 13:20", "verseNumber": 20, "scripture": "ஞானிகளோடே சஞ்சரிக்கிறவன் ஞானமடைவான்; மூடருக்குத் தோழனோ நாசமடைவான்."},{"reference": "நீதிமொழிகள் 13:21", "verseNumber": 21, "scripture": "பாவிகளைத் தீவினை தொடரும்; நீதிமான்களுக்கோ நன்மை பலனாக வரும்."},{"reference": "நீதிமொழிகள் 13:22", "verseNumber": 22, "scripture": "நல்லவன் தன் பிள்ளைகளின் பிள்ளைகளுக்குச் சுதந்தரம் வைத்துப்போகிறான்; பாவியின் ஆஸ்தியோ நீதிமானுக்காகச் சேர்த்துவைக்கப்படும்."},{"reference": "நீதிமொழிகள் 13:23", "verseNumber": 23, "scripture": "ஏழைகளின் வயல் மிகுதியான ஆகாரத்தை விளைவிக்கும்; நியாயம் கிடையாமல் கெட்டுப்போகிறவர்களும் உண்டு."},{"reference": "நீதிமொழிகள் 13:24", "verseNumber": 24, "scripture": "பிரம்பைக் கையாடாதவன் தன் மகனைப் பகைக்கிறான்; அவன்மேல் அன்பாயிருக்கிறவனோ அவனை ஏற்கனவே தண்டிக்கிறான்."},{"reference": "நீதிமொழிகள் 13:25", "verseNumber": 25, "scripture": "நீதிமான் தனக்குத் திருப்தியாகப் புசிக்கிறான்; துன்மார்க்கருடைய வயிறோ பசித்திருக்கும்."}]}