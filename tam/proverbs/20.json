{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 20, "verses": [{"reference": "நீதிமொழிகள் 20:1", "verseNumber": 1, "scripture": "திராட்சரசம் பரியாசஞ்செய்யும்; மதுபானம் அமளிபண்ணும்; அதினால் மயங்குகிற ஒருவனும் ஞானவானல்ல."},{"reference": "நீதிமொழிகள் 20:2", "verseNumber": 2, "scripture": "ராஜாவின் உறுக்குதல் சிங்கத்தின் கெர்ச்சிப்புக்குச் சமானம்; அவனைக் கோபப்படுத்துகிறவன் தன் பிராணனுக்கே துரோகஞ்செய்கிறான்."},{"reference": "நீதிமொழிகள் 20:3", "verseNumber": 3, "scripture": "வழக்குக்கு விலகுவது மனுஷனுக்கு மேன்மை; மூடனானவன் எவனும் அதிலே தலையிட்டுக்கொள்வான்."},{"reference": "நீதிமொழிகள் 20:4", "verseNumber": 4, "scripture": "சோம்பேறி குளிருகிறதென்று உழமாட்டான்; அறுப்பிலே பிச்சைகேட்டாலும் அவனுக்கு ஒன்றுங்கிடையாது."},{"reference": "நீதிமொழிகள் 20:5", "verseNumber": 5, "scripture": "மனுஷனுடைய இருதயத்திலுள்ள யோசனை ஆழமான தண்ணீர்போலிருக்கிறது; புத்திமானோ அதை மொண்டெடுப்பான்."},{"reference": "நீதிமொழிகள் 20:6", "verseNumber": 6, "scripture": "மனுஷர் பெரும்பாலும் தங்கள் தயாளத்தைப் பிரசித்தப்படுத்துவார்கள்; உண்மையான மனுஷனைக் கண்டுபிடிப்பவன் யார்?"},{"reference": "நீதிமொழிகள் 20:7", "verseNumber": 7, "scripture": "நீதிமான் தன் உத்தமத்திலே நடக்கிறான்; அவனுக்குப்பிறகு அவன் பிள்ளைகளும் பாக்கியவான்களாயிருப்பார்கள்."},{"reference": "நீதிமொழிகள் 20:8", "verseNumber": 8, "scripture": "நியாயாசனத்தில் வீற்றிருக்கும் ராஜா தன் கண்களினால் சகல பொல்லாப்பையும் சிதறப்பண்ணுகிறான்."},{"reference": "நீதிமொழிகள் 20:9", "verseNumber": 9, "scripture": "என் இருதயத்தைச் சுத்தமாக்கினேன், என் பாவமறத் துப்புரவானேன் என்று சொல்லத்தக்கவன் யார்?"},{"reference": "நீதிமொழிகள் 20:10", "verseNumber": 10, "scripture": "வெவ்வேறான நிறைகல்லும், வெவ்வேறான மரக்காலும் ஆகிய இவ்விரண்டும் கர்த்தருக்கு அருவருப்பானவைகள்."},{"reference": "நீதிமொழிகள் 20:11", "verseNumber": 11, "scripture": "பிள்ளையானாலும், அதின் செய்கை சுத்தமோ செம்மையோ என்பது, அதின் நடக்கையினால் விளங்கும்."},{"reference": "நீதிமொழிகள் 20:12", "verseNumber": 12, "scripture": "கேட்கிற காதும், காண்கிற கண்ணும் ஆகிய இவ்விரண்டையும் கர்த்தர் உண்டாக்கினார்."},{"reference": "நீதிமொழிகள் 20:13", "verseNumber": 13, "scripture": "தூக்கத்தை விரும்பாதே, விரும்பினால் தரித்திரனாவாய்; கண்விழித்திரு, அப்பொழுது ஆகாரத்தினால் திருப்தியாவாய்."},{"reference": "நீதிமொழிகள் 20:14", "verseNumber": 14, "scripture": "கொள்ளுகிறவன்: நல்லதல்ல, நல்லதல்ல என்பான்; போய்விட்டபின்போ மெச்சிக்கொள்வான்."},{"reference": "நீதிமொழிகள் 20:15", "verseNumber": 15, "scripture": "பொன்னும் மிகுதியான முத்துக்களும் உண்டு; அறிவுள்ள உதடுகளோ விலையுயர்ந்த இரத்தினம்."},{"reference": "நீதிமொழிகள் 20:16", "verseNumber": 16, "scripture": "அந்நியனுக்காகப் பிணைப்பட்டவனுடைய வஸ்திரத்தை எடுத்துக்கொள்; அந்நிய ஸ்திரீயினிமித்தம் அவன் கையில் ஈடுவாங்கிக்கொள்."},{"reference": "நீதிமொழிகள் 20:17", "verseNumber": 17, "scripture": "வஞ்சனையினால் வந்த போஜனம் மனுஷனுக்கு இன்பமாயிருக்கும்; பின்போ அவனுடைய வாய் பருக்கைக் கற்களால் நிரப்பப்படும்."},{"reference": "நீதிமொழிகள் 20:18", "verseNumber": 18, "scripture": "ஆலோசனையினால் எண்ணங்கள் ஸ்திரப்படும்; நல்யோசனை செய்து யுத்தம்பண்ணு."},{"reference": "நீதிமொழிகள் 20:19", "verseNumber": 19, "scripture": "தூற்றிக்கொண்டு திரிகிறவன் இரகசியங்களை வெளிப்படுத்துவான்; ஆதலால் தன் உதடுகளினால் அலப்புகிறவனோடே கலவாதே."},{"reference": "நீதிமொழிகள் 20:20", "verseNumber": 20, "scripture": "தன் தகப்பனையும் தன் தாயையும் தூஷிக்கிறவனுடைய தீபம் காரிருளில் அணைந்துபோகும்."},{"reference": "நீதிமொழிகள் 20:21", "verseNumber": 21, "scripture": "ஆரம்பத்திலே துரிதமாகக் கிடைத்த சுதந்தரம் முடிவிலே ஆசீர்வாதம் பெறாது."},{"reference": "நீதிமொழிகள் 20:22", "verseNumber": 22, "scripture": "தீமைக்குச் சரிக்கட்டுவேன் என்று சொல்லாதே; கர்த்தருக்குக் காத்திரு, அவர் உன்னை இரட்சிப்பார்."},{"reference": "நீதிமொழிகள் 20:23", "verseNumber": 23, "scripture": "வெவ்வேறான நிறைகற்கள் கர்த்தருக்கு அருவருப்பானவைகள்; கள்ளத்தராசு நல்லதல்ல."},{"reference": "நீதிமொழிகள் 20:24", "verseNumber": 24, "scripture": "கர்த்தராலே மனுஷருடைய நடைகள் வாய்க்கும்; ஆகையால் மனுஷன் தன் வழியை அறிந்துகொள்வதெப்படி?"},{"reference": "நீதிமொழிகள் 20:25", "verseNumber": 25, "scripture": "பரிசுத்தமானதை விழுங்குகிறதும், பொருத்தனை செய்தபின்பு யோசிக்கிறதும், மனுஷனுக்குக் கண்ணியாயிருக்கும்."},{"reference": "நீதிமொழிகள் 20:26", "verseNumber": 26, "scripture": "ஞானமுள்ள ராஜா துன்மார்க்கரை சிதறடித்து, அவர்கள்மேல் உருளையை உருட்டுவான்."},{"reference": "நீதிமொழிகள் 20:27", "verseNumber": 27, "scripture": "மனுஷனுடைய ஆவி கர்த்தர் தந்த தீபமாயிருக்கிறது; அது உள்ளத்தில் உள்ளவைகளையெல்லாம் ஆராய்ந்துபார்க்கும்."},{"reference": "நீதிமொழிகள் 20:28", "verseNumber": 28, "scripture": "தயையும் சத்தியமும் ராஜாவைக் காக்கும்; தயையினாலே தன் சிங்காசனத்தை நிற்கப்பண்ணுவான்."},{"reference": "நீதிமொழிகள் 20:29", "verseNumber": 29, "scripture": "வாலிபரின் அலங்காரம் அவர்கள் பராக்கிரமம்; முதிர்வயதானவர்களின் மகிமை அவர்கள் நரை."},{"reference": "நீதிமொழிகள் 20:30", "verseNumber": 30, "scripture": "காயத்தின் தழும்புகளும், உள்ளத்தில் உறைக்கும் அடிகளும், பொல்லாதவனை அழுக்கறத் துடைக்கும்."}]}