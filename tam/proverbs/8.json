{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 8, "verses": [{"reference": "நீதிமொழிகள் 8:1", "verseNumber": 1, "scripture": "ஞானம் கூப்பிடுகிறதில்லையோ? புத்தி சத்தமிடுகிறதில்லையோ?"},{"reference": "நீதிமொழிகள் 8:2", "verseNumber": 2, "scripture": "அது வழியருகேயுள்ள மேடைகளிலும், நாற்சந்திகளிலும் நிற்கிறது."},{"reference": "நீதிமொழிகள் 8:3", "verseNumber": 3, "scripture": "அது ஊர்வாசல்களின் ஓரத்திலும், பட்டணத்தின் முகப்பிலும், நடை கூடங்களிலும் நின்று சத்தமிட்டு:"},{"reference": "நீதிமொழிகள் 8:4", "verseNumber": 4, "scripture": "மனுஷரே, உங்களை நோக்கிக் கூப்பிடுகிறேன்; என் சத்தம் மனுபுத்திரருக்குத் தொனிக்கும்."},{"reference": "நீதிமொழிகள் 8:5", "verseNumber": 5, "scripture": "பேதைகளே, விவேகம் அடையுங்கள்; மூடர்களே, புத்தியுள்ள சிந்தையாயிருங்கள்."},{"reference": "நீதிமொழிகள் 8:6", "verseNumber": 6, "scripture": "கேளுங்கள், மேம்பாடான காரியங்களைப் பேசுவேன்; என் உதடுகள் உத்தம காரியங்களை வசனிக்கும்."},{"reference": "நீதிமொழிகள் 8:7", "verseNumber": 7, "scripture": "என் வாய் சத்தியத்தை விளம்பும், ஆகாமியம் என் உதடுகளுக்கு அருவருப்பானது."},{"reference": "நீதிமொழிகள் 8:8", "verseNumber": 8, "scripture": "என் வாயின் வாக்குகளெல்லாம் நீதியானவைகள்; அவைகளில் புரட்டும் விபரீதமும் இல்லை."},{"reference": "நீதிமொழிகள் 8:9", "verseNumber": 9, "scripture": "அவைகளெல்லாம் புத்தியுள்ளவனுக்குத் தெளிவும், ஞானத்தைப் பெற்றவர்களுக்கு யதார்த்தமுமாயிருக்கும்."},{"reference": "நீதிமொழிகள் 8:10", "verseNumber": 10, "scripture": "வெள்ளியைப்பார்க்கிலும் என் புத்திமதியையும், பசும்பொன்னைப்பார்க்கிலும் ஞானத்தையும் அங்கீகரித்துக்கொள்ளுங்கள்."},{"reference": "நீதிமொழிகள் 8:11", "verseNumber": 11, "scripture": "முத்துக்களைப்பார்க்கிலும் ஞானமே நல்லது; இச்சிக்கப்படத்தக்கவைகளெல்லாம் அதற்கு நிகரல்ல."},{"reference": "நீதிமொழிகள் 8:12", "verseNumber": 12, "scripture": "ஞானமாகிய நான் விவேகத்தோடே வாசம்பண்ணி, நல்யுக்தியான அறிவுகளைக் கண்டடைகிறேன்."},{"reference": "நீதிமொழிகள் 8:13", "verseNumber": 13, "scripture": "தீமையை வெறுப்பதே கர்த்தருக்குப் பயப்படும் பயம்; பெருமையையும், அகந்தையையும், தீய வழியையும், புரட்டுவாயையும் நான் வெறுக்கிறேன்."},{"reference": "நீதிமொழிகள் 8:14", "verseNumber": 14, "scripture": "ஆலோசனையும் மெய்ஞ்ஞானமும் என்னுடையவைகள்; நானே புத்தி, வல்லமை என்னுடையது."},{"reference": "நீதிமொழிகள் 8:15", "verseNumber": 15, "scripture": "என்னாலே ராஜாக்கள் அரசாளுகிறார்கள், பிரபுக்கள் நீதிசெலுத்துகிறார்கள்."},{"reference": "நீதிமொழிகள் 8:16", "verseNumber": 16, "scripture": "என்னாலே அதிகாரிகளும், பிரபுக்களும், பூமியிலுள்ள சகல நியாயாதிபதிகளும் ஆளுகை செய்துவருகிறார்கள்."},{"reference": "நீதிமொழிகள் 8:17", "verseNumber": 17, "scripture": "என்னைச் சிநேகிக்கிறவர்களை நான் சிநேகிக்கிறேன்; அதிகாலையில் என்னைத் தேடுகிறவர்கள் என்னைக் கண்டடைவார்கள்."},{"reference": "நீதிமொழிகள் 8:18", "verseNumber": 18, "scripture": "ஐசுவரியமும், கனமும், நிலையான பொருளும், நீதியும் என்னிடத்தில் உண்டு."},{"reference": "நீதிமொழிகள் 8:19", "verseNumber": 19, "scripture": "பொன்னையும் தங்கத்தையும் பார்க்கிலும் என் பலன் நல்லது; சுத்த வெள்ளியைப்பார்க்கிலும் என் வருமானம் நல்லது."},{"reference": "நீதிமொழிகள் 8:20", "verseNumber": 20, "scripture": "என்னைச் சிநேகிக்கிறவர்கள் மெய்ப்பொருளைச் சுதந்தரிக்கும்படிக்கும், அவர்களுடைய களஞ்சியங்களை நான் நிரப்பும்படிக்கும்,"},{"reference": "நீதிமொழிகள் 8:21", "verseNumber": 21, "scripture": "அவர்களை நீதியின் வழியிலும், நியாயபாதைகளுக்குள்ளும் நடத்துகிறேன்."},{"reference": "நீதிமொழிகள் 8:22", "verseNumber": 22, "scripture": "கர்த்தர் தமது கிரியைகளுக்குமுன் பூர்வமுதல் என்னைத் தமது வழியின் ஆதியாகக்கொண்டிருந்தார்."},{"reference": "நீதிமொழிகள் 8:23", "verseNumber": 23, "scripture": "பூமி உண்டாகுமுன்னும், ஆதிமுதற்கொண்டும் அநாதியாய் நான் அபிஷேகம்பண்ணப்பட்டேன்."},{"reference": "நீதிமொழிகள் 8:24", "verseNumber": 24, "scripture": "ஆழங்களும், ஜலம் புரண்டுவரும் ஊற்றுகளும் உண்டாகுமுன்னே நான் ஜநிப்பிக்கப்பட்டேன்."},{"reference": "நீதிமொழிகள் 8:25", "verseNumber": 25, "scripture": "மலைகள் நிலைபெறுவதற்கு முன்னும், குன்றுகள் உண்டாவதற்கு முன்னும்,"},{"reference": "நீதிமொழிகள் 8:26", "verseNumber": 26, "scripture": "அவர் பூமியையும் அதின் வெளிகளையும், பூமியிலுள்ள மண்ணின் திரள்களையும் உண்டாக்குமுன்னும் நான் ஜநிப்பிக்கப்பட்டேன்."},{"reference": "நீதிமொழிகள் 8:27", "verseNumber": 27, "scripture": "அவர் வானங்களைப் படைக்கையில் நான் அங்கே இருந்தேன்; அவர் சமுத்திர விலாசத்தை வட்டணிக்கையிலும்,"},{"reference": "நீதிமொழிகள் 8:28", "verseNumber": 28, "scripture": "உயரத்தில் மேகங்களை ஸ்தாபித்து, சமுத்திரத்தின் ஊற்றுகளை அடைத்து வைக்கையிலும்,"},{"reference": "நீதிமொழிகள் 8:29", "verseNumber": 29, "scripture": "சமுத்திர ஜலம் தன் கரையை விட்டு மீறாதபடிக்கு அதற்கு எல்லையைக் கட்டளையிட்டு, பூமியின் அஸ்திபாரங்களை நிலைப்படுத்துகையிலும்,"},{"reference": "நீதிமொழிகள் 8:30", "verseNumber": 30, "scripture": "நான் அவர் அருகே செல்லப்பிள்ளையாயிருந்தேன்; நித்தம் அவருடைய மனமகிழ்ச்சியாயிருந்து, எப்பொழுதும் அவர் சமுகத்தில் களிகூர்ந்தேன்."},{"reference": "நீதிமொழிகள் 8:31", "verseNumber": 31, "scripture": "அவருடைய பூவுலகத்தில் சந்தோஷப்பட்டு, மனுமக்களுடனே மகிழ்ந்து கொண்டிருந்தேன்."},{"reference": "நீதிமொழிகள் 8:32", "verseNumber": 32, "scripture": "ஆதலால் பிள்ளைகளே, எனக்குச் செவிகொடுங்கள்; என் வழிகளைக் காத்து நடக்கிறவர்கள் பாக்கியவான்கள்."},{"reference": "நீதிமொழிகள் 8:33", "verseNumber": 33, "scripture": "நீங்கள் புத்தியைக் கேட்டு, ஞானமடையுங்கள்; அதை விட்டு விலகாதிருங்கள்."},{"reference": "நீதிமொழிகள் 8:34", "verseNumber": 34, "scripture": "என் வாசற்படியில் நித்தம் விழித்திருந்து, என் கதவு நிலையருகே காத்திருந்து, எனக்குச் செவிகொடுக்கிற மனுஷன் பாக்கியவான்."},{"reference": "நீதிமொழிகள் 8:35", "verseNumber": 35, "scripture": "என்னைக் கண்டடைகிறவன் ஜீவனைக் கண்டடைகிறான்; கர்த்தரிடத்தில் தயவையும் பெறுவான்."},{"reference": "நீதிமொழிகள் 8:36", "verseNumber": 36, "scripture": "எனக்கு விரோதமாகப் பாவஞ்செய்கிறவனோ, தன் ஆத்துமாவைச் சேதப்படுத்துகிறான்; என்னை வெறுக்கிறவர்கள் யாவரும் மரணத்தை விரும்புகிறவர்கள் என்று சொல்லுகிறது."}]}