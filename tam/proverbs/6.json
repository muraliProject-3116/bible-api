{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 6, "verses": [{"reference": "நீதிமொழிகள் 6:1", "verseNumber": 1, "scripture": "என் மகனே, நீ உன் சிநேகிதனுக்காகப் பிணைப்பட்டு, அந்நியனுக்குக் கையடித்துக்கொடுத்தாயானால்,"},{"reference": "நீதிமொழிகள் 6:2", "verseNumber": 2, "scripture": "நீ உன் வாய்மொழிகளால் சிக்குண்டாய், உன் வாயின் வார்த்தைகளால் பிடிபட்டாய்."},{"reference": "நீதிமொழிகள் 6:3", "verseNumber": 3, "scripture": "இப்பொழுது என் மகனே, உன் சிநேகிதனுடைய கையில் நீ அகப்பட்டுக்கொண்டபடியால், நீ உன்னைத் தப்புவித்துக்கொள்ள ஒன்று செய்."},{"reference": "நீதிமொழிகள் 6:4", "verseNumber": 4, "scripture": "உன் கண்ணுக்கு நித்திரையும், உன் கண்ணிமைக்குத் தூக்கமும் வரவிடாமல், உன் சிநேகிதனிடத்தில் போய், உன்னைத் தாழ்த்தி, அவனை வருந்திக் கேட்டுக்கொள்."},{"reference": "நீதிமொழிகள் 6:5", "verseNumber": 5, "scripture": "வெளிமான் வேட்டைக்காரன் கைக்கும், குருவி வேடன் கைக்கும் தப்புவதுபோல, நீ உன்னைத் தப்புவித்துக்கொள்."},{"reference": "நீதிமொழிகள் 6:6", "verseNumber": 6, "scripture": "சோம்பேறியே, நீ எறும்பினிடத்தில் போய், அதின் வழிகளைப் பார்த்து, ஞானத்தைக் கற்றுக்கொள்."},{"reference": "நீதிமொழிகள் 6:7", "verseNumber": 7, "scripture": "அதற்குப் பிரபுவும், தலைவனும், அதிகாரியும் இல்லாதிருந்தும்,"},{"reference": "நீதிமொழிகள் 6:8", "verseNumber": 8, "scripture": "கோடைகாலத்தில் தனக்கு ஆகாரத்தைச் சம்பாதித்து, அறுப்புக்காலத்தில் தனக்குத் தானியத்தைச் சேர்த்துவைக்கும்."},{"reference": "நீதிமொழிகள் 6:9", "verseNumber": 9, "scripture": "சோம்பேறியே, நீ எவ்வளவு நேரம் படுத்திருப்பாய்? எப்பொழுது உன் தூக்கத்தைவிட்டு எழுந்திருப்பாய்?"},{"reference": "நீதிமொழிகள் 6:10", "verseNumber": 10, "scripture": "இன்னுங் கொஞ்சம் தூங்கட்டும், இன்னும் கொஞ்சம் உறங்கட்டும், இன்னுங் கொஞ்சம் கைமுடக்கிக்கொண்டு நித்திரை செய்யட்டும் என்பாயோ?"},{"reference": "நீதிமொழிகள் 6:11", "verseNumber": 11, "scripture": "உன் தரித்திரம் வழிப்போக்கனைப் போலவும், உன் வறுமை ஆயுதமணிந்தவனைப்போலவும் வரும்."},{"reference": "நீதிமொழிகள் 6:12", "verseNumber": 12, "scripture": "பேலியாளின் மனுஷனாகிய ஒரு துன்மார்க்கன் ஆகடியம் பேசித்திரிகிறான்."},{"reference": "நீதிமொழிகள் 6:13", "verseNumber": 13, "scripture": "அவன் தன் கண்களால் சைகைகாட்டி, தன் கால்களால் பேசி, தன் விரல்களால் போதனை செய்கிறான்."},{"reference": "நீதிமொழிகள் 6:14", "verseNumber": 14, "scripture": "அவன் இருதயத்திலே திரியாவரமுண்டு; இடைவிடாமல் பொல்லாப்பைப் பிணைத்து, வழக்குகளை உண்டுபண்ணுகிறான்."},{"reference": "நீதிமொழிகள் 6:15", "verseNumber": 15, "scripture": "ஆகையால் சடிதியில் அவனுக்கு ஆபத்து வரும்; சகாயமின்றிச் சடிதியில் நாசமடைவான்."},{"reference": "நீதிமொழிகள் 6:16", "verseNumber": 16, "scripture": "ஆறு காரியங்களைக் கர்த்தர் வெறுக்கிறார், ஏழும் அவருக்கு அருவருப்பானவைகள்."},{"reference": "நீதிமொழிகள் 6:17", "verseNumber": 17, "scripture": "அவையாவன: மேட்டிமையான கண், பொய்நாவு, குற்றமற்றவர்களுடைய இரத்தம் சிந்துங்கை,"},{"reference": "நீதிமொழிகள் 6:18", "verseNumber": 18, "scripture": "துராலோசனையைப் பிணைக்கும் இருதயம், தீங்கு செய்வதற்கு விரைந்தோடுங்கால்,"},{"reference": "நீதிமொழிகள் 6:19", "verseNumber": 19, "scripture": "அபத்தம் பேசும் பொய்ச்சாட்சி, சகோதரருக்குள்ளே விரோதத்தை உண்டுபண்ணுதல் ஆகிய இவைகளே."},{"reference": "நீதிமொழிகள் 6:20", "verseNumber": 20, "scripture": "என் மகனே, உன் தகப்பன் கற்பனையைக் காத்துக்கொள்; உன் தாயின் போதகத்தைத் தள்ளாதே."},{"reference": "நீதிமொழிகள் 6:21", "verseNumber": 21, "scripture": "அவைகளை எப்பொழுதும் உன் இருதயத்திலே அணிந்து, அவைகளை உன் கழுத்திலே கட்டிக்கொள்."},{"reference": "நீதிமொழிகள் 6:22", "verseNumber": 22, "scripture": "நீ நடக்கும்போது அது உனக்கு வழிகாட்டும்; நீ படுக்கும்போது அது உன்னைக் காப்பாற்றும்; நீ விழிக்கும்போது அது உன்னோடே சம்பாஷிக்கும்."},{"reference": "நீதிமொழிகள் 6:23", "verseNumber": 23, "scripture": "கட்டளையே விளக்கு, வேதமே வெளிச்சம், போதகசிட்சையே ஜீவவழி."},{"reference": "நீதிமொழிகள் 6:24", "verseNumber": 24, "scripture": "அது உன்னைத் துன்மார்க்க ஸ்திரீக்கும், இச்சகம்பேசும் நாவையுடைய பரஸ்திரீக்கும் விலக்கிக் காக்கும்."},{"reference": "நீதிமொழிகள் 6:25", "verseNumber": 25, "scripture": "உன் இருதயத்திலே அவள் அழகை இச்சியாதே; அவள் தன் கண்ணிமைகளினால் உன்னைப் பிடிக்கவிடாதே."},{"reference": "நீதிமொழிகள் 6:26", "verseNumber": 26, "scripture": "வேசியினிமித்தம் ஒரு அப்பத்துணிக்கையையும் இரக்கவேண்டியதாகும்; விபசாரியானவள் அருமையான உயிரை வேட்டையாடுகிறாள்."},{"reference": "நீதிமொழிகள் 6:27", "verseNumber": 27, "scripture": "தன் வஸ்திரம் வேகாமல் மடியிலே எவனாவது நெருப்பை வைத்துக்கொள்ளக்கூடுமோ?"},{"reference": "நீதிமொழிகள் 6:28", "verseNumber": 28, "scripture": "தன் கால் சுடாமல் எவனாவது தழலின்மேல் நடக்கக்கூடுமோ?"},{"reference": "நீதிமொழிகள் 6:29", "verseNumber": 29, "scripture": "பிறனுடைய மனைவியிடத்தில் பிரவேசிப்பவனும், அப்படியே அவளைத்தொடுகிற எவனும், ஆக்கினைக்குத் தப்பான்."},{"reference": "நீதிமொழிகள் 6:30", "verseNumber": 30, "scripture": "திருடன் தன் பசியை ஆற்றத் திருடினால் ஜனங்கள் அவனை இகழமாட்டார்கள்;"},{"reference": "நீதிமொழிகள் 6:31", "verseNumber": 31, "scripture": "அவன் கண்டுபிடிக்கப்பட்டால் ஏழு மடங்கு கொடுத்துத் தீரவேண்டும்; தன் வீட்டிலுள்ள பொருள்களையெல்லாம் கொடுக்கவேண்டியதாகும்."},{"reference": "நீதிமொழிகள் 6:32", "verseNumber": 32, "scripture": "ஸ்திரீயுடனே விபசாரம்பண்ணுகிறவன் மதிகெட்டவன்; அப்படிச் செய்கிறவன் தன் ஆத்துமாவைக் கெடுத்துப்போடுகிறான்."},{"reference": "நீதிமொழிகள் 6:33", "verseNumber": 33, "scripture": "வாதையையும் இலச்சையையும் அடைவான்; அவன் நிந்தை ஒழியாது."},{"reference": "நீதிமொழிகள் 6:34", "verseNumber": 34, "scripture": "ஸ்திரீயைப்பற்றிய எரிச்சல் புருஷனுக்கு மூர்க்கத்தை உண்டுபண்ணும்; அவன் பழிவாங்கும் நாளில் தப்பவிடான்."},{"reference": "நீதிமொழிகள் 6:35", "verseNumber": 35, "scripture": "அவன் எந்த ஈட்டையும் பாரான்; அநேகம் வெகுமதிகளைக் கொடுத்தாலும் அமர்ந்திருக்கமாட்டான்."}]}