{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 10, "verses": [{"reference": "நீதிமொழிகள் 10:1", "verseNumber": 1, "scripture": "சாலொமோனின் நீதிமொழிகள்: ஞானமுள்ள மகன் தகப்பனைச் சந்தோஷப்படுத்துகிறான்; மூடத்தனமுள்ளவனோ தாய்க்குச் சஞ்சலமாயிருக்கிறான்."},{"reference": "நீதிமொழிகள் 10:2", "verseNumber": 2, "scripture": "அநியாயத்தின் திரவியங்கள் ஒன்றுக்கும் உதவாது; நீதியோ மரணத்துக்குத் தப்புவிக்கும்."},{"reference": "நீதிமொழிகள் 10:3", "verseNumber": 3, "scripture": "கர்த்தர் நீதிமான்களைப் பசியினால் வருந்தவிடார்; துன்மார்க்கருடைய பொருளையோ அகற்றிவிடுகிறார்."},{"reference": "நீதிமொழிகள் 10:4", "verseNumber": 4, "scripture": "சோம்பற்கையால் வேலைசெய்கிறவன் ஏழையாவான்; சுறுசுறுப்புள்ளவன் கையோ செல்வத்தை உண்டாக்கும்."},{"reference": "நீதிமொழிகள் 10:5", "verseNumber": 5, "scripture": "கோடைகாலத்தில் சேர்க்கிறவன் புத்தியுள்ள மகன்; அறுப்புகாலத்தில் தூங்குகிறவனோ இலச்சையை உண்டாக்குகிற மகன்."},{"reference": "நீதிமொழிகள் 10:6", "verseNumber": 6, "scripture": "நீதிமானுடைய சிரசின்மேல் ஆசீர்வாதங்கள் தங்கும்; கொடுமையோ துன்மார்க்கனுடைய வாயை அடைக்கும்."},{"reference": "நீதிமொழிகள் 10:7", "verseNumber": 7, "scripture": "நீதிமானுடைய பேர் புகழ்பெற்று விளங்கும்; துன்மார்க்கனுடைய பேரோ அழிந்துபோகும்."},{"reference": "நீதிமொழிகள் 10:8", "verseNumber": 8, "scripture": "இருதயத்தில் ஞானமுள்ளவன் கட்டளைகளை ஏற்றுக்கொள்ளுகிறான்; அலப்புகிற மூடனோ விழுவான்."},{"reference": "நீதிமொழிகள் 10:9", "verseNumber": 9, "scripture": "உத்தமமாய் நடக்கிறவன் பத்திரமாய் நடக்கிறான்; கோணலான வழிகளில் நடக்கிறவனோ கண்டுபிடிக்கப்படுவான்."},{"reference": "நீதிமொழிகள் 10:10", "verseNumber": 10, "scripture": "கண்சாடை காட்டுகிறவன் நோவு உண்டாக்குகிறான்; அலப்புகிற மூடன் விழுவான்."},{"reference": "நீதிமொழிகள் 10:11", "verseNumber": 11, "scripture": "நீதிமானுடைய வாய் ஜீவஊற்று; கொடுமையோ துன்மார்க்கனுடைய வாயை அடைக்கும்."},{"reference": "நீதிமொழிகள் 10:12", "verseNumber": 12, "scripture": "பகை விரோதங்களை எழுப்பும்; அன்போ சகல பாவங்களையும் மூடும்."},{"reference": "நீதிமொழிகள் 10:13", "verseNumber": 13, "scripture": "புத்திமானுடைய உதடுகளில் விளங்குவது ஞானம்; மதிகேடனுடைய முதுகுக்கு ஏற்றது பிரம்பு."},{"reference": "நீதிமொழிகள் 10:14", "verseNumber": 14, "scripture": "ஞானவான்கள் அறிவைச் சேர்த்து வைக்கிறார்கள்; மூடனுடைய வாய்க்குக் கேடு சமீபித்திருக்கிறது."},{"reference": "நீதிமொழிகள் 10:15", "verseNumber": 15, "scripture": "ஐசுவரியவானுடைய பொருள் அவனுக்கு அரணான பட்டணம்; ஏழைகளின் வறுமையோ அவர்களைக் கலங்கப்பண்ணும்."},{"reference": "நீதிமொழிகள் 10:16", "verseNumber": 16, "scripture": "நீதிமானுடைய பிரயாசம் ஜீவனையும், துன்மார்க்கனுடைய விளைவோ பாவத்தையும் பிறப்பிக்கும்."},{"reference": "நீதிமொழிகள் 10:17", "verseNumber": 17, "scripture": "புத்திமதிகளைக் காத்துக்கொள்ளுகிறவன் ஜீவவழியில் இருக்கிறான்; கண்டனையை வெறுக்கிறவனோ மோசம்போகிறான்."},{"reference": "நீதிமொழிகள் 10:18", "verseNumber": 18, "scripture": "பகையை மறைக்கிறவன் பொய் உதடன்; புறங்கூறுகிறவன் மதிகேடன்."},{"reference": "நீதிமொழிகள் 10:19", "verseNumber": 19, "scripture": "சொற்களின் மிகுதியில் பாவமில்லாமற்போகாது; தன் உதடுகளை அடக்குகிறவனோ புத்திமான்."},{"reference": "நீதிமொழிகள் 10:20", "verseNumber": 20, "scripture": "நீதிமானுடைய நாவு சுத்தவெள்ளி; துன்மார்க்கனுடைய மனம் அற்பவிலையும் பெறாது."},{"reference": "நீதிமொழிகள் 10:21", "verseNumber": 21, "scripture": "நீதிமானுடைய உதடுகள் அநேகரைப் போஷிக்கும்; மூடரோ மதியீனத்தினால் மாளுவார்கள்."},{"reference": "நீதிமொழிகள் 10:22", "verseNumber": 22, "scripture": "கர்த்தரின் ஆசீர்வாதமே ஐசுவரியத்தைத் தரும்; அதனோடே அவர் வேதனையைக் கூட்டார்."},{"reference": "நீதிமொழிகள் 10:23", "verseNumber": 23, "scripture": "தீவினைசெய்வது மூடனுக்கு விளையாட்டு; புத்திமானுக்கோ ஞானம் உண்டு."},{"reference": "நீதிமொழிகள் 10:24", "verseNumber": 24, "scripture": "துன்மார்க்கன் பயப்படும் காரியம் அவனுக்கு வந்து நேரிடும்; நீதிமான் விரும்புகிற காரியம் அவனுக்குக் கொடுக்கப்படும்."},{"reference": "நீதிமொழிகள் 10:25", "verseNumber": 25, "scripture": "சுழல்காற்று கடந்துபோவதுபோல் துன்மார்க்கன் கடந்துபோவான்; நீதிமானோ நித்திய அஸ்திபாரமுள்ளவன்;"},{"reference": "நீதிமொழிகள் 10:26", "verseNumber": 26, "scripture": "பற்களுக்குக் காடியும், கண்களுக்குப் புகையும் எப்படியிருக்கிறதோ, அப்படியே சோம்பேறியும் தன்னை அனுப்புகிறவர்களுக்கு இருக்கிறான்."},{"reference": "நீதிமொழிகள் 10:27", "verseNumber": 27, "scripture": "கர்த்தருக்குப் பயப்படுதல் ஆயுசு நாட்களைப் பெருகப்பண்ணும்; துன்மார்க்கருடைய வருஷங்களோ குறுகிப்போகும்."},{"reference": "நீதிமொழிகள் 10:28", "verseNumber": 28, "scripture": "நீதிமான்களின் நம்பிக்கை மகிழ்ச்சியாகும்; துன்மார்க்கருடைய அபேட்சையோ அழியும்."},{"reference": "நீதிமொழிகள் 10:29", "verseNumber": 29, "scripture": "கர்த்தரின் வழி உத்தமர்களுக்கு அரண், அக்கிரமக்காரருக்கோ கலக்கம்."},{"reference": "நீதிமொழிகள் 10:30", "verseNumber": 30, "scripture": "நீதிமான் என்றும் அசைக்கப்படுவதில்லை; துன்மார்க்கர் பூமியில் வசிப்பதில்லை."},{"reference": "நீதிமொழிகள் 10:31", "verseNumber": 31, "scripture": "நீதிமானுடைய வாய் ஞானத்தை வெளிப்படுத்தும்; மாறுபாடுள்ள நாவோ அறுப்புண்டுபோகும்."},{"reference": "நீதிமொழிகள் 10:32", "verseNumber": 32, "scripture": "நீதிமான்களுடைய உதடுகள் பிரியமானவைகளைப்பேச அறியும்; துன்மார்க்கருடைய வாயோ மாறுபாடுள்ளது."}]}