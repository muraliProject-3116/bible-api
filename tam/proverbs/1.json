{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 1, "verses": [{"reference": "நீதிமொழிகள் 1:1", "verseNumber": 1, "scripture": "தாவீதின் குமாரனும் இஸ்ரவேலின் ராஜாவுமாகிய சாலொமோனின் நீதிமொழிகள்:"},{"reference": "நீதிமொழிகள் 1:2", "verseNumber": 2, "scripture": "இவைகளால் ஞானத்தையும் போதகத்தையும் அறிந்து, புத்திமதிகளை உணர்ந்து,"},{"reference": "நீதிமொழிகள் 1:3", "verseNumber": 3, "scripture": "விவேகம், நீதி, நியாயம், நிதானம் என்பவைகளைப்பற்றிய உபதேசத்தை அடையலாம்."},{"reference": "நீதிமொழிகள் 1:4", "verseNumber": 4, "scripture": "இவைகள் பேதைகளுக்கு வினாவையும், வாலிபருக்கு அறிவையும் விவேகத்தையும் கொடுக்கும்."},{"reference": "நீதிமொழிகள் 1:5", "verseNumber": 5, "scripture": "புத்திமான் இவைகளைக் கேட்டு, அறிவில் தேறுவான்; விவேகி நல்லாலோசனைகளை அடைந்து;"},{"reference": "நீதிமொழிகள் 1:6", "verseNumber": 6, "scripture": "நீதிமொழியையும், அதின் அர்த்தத்தையும், ஞானிகளின் வாக்கியங்களையும், அவர்கள் உரைத்த புதைபொருள்களையும் அறிந்துகொள்வான்."},{"reference": "நீதிமொழிகள் 1:7", "verseNumber": 7, "scripture": "கர்த்தருக்குப் பயப்படுதலே ஞானத்தின் ஆரம்பம்; மூடர் ஞானத்தையும் போதகத்தையும் அசட்டை பண்ணுகிறார்கள்."},{"reference": "நீதிமொழிகள் 1:8", "verseNumber": 8, "scripture": "என் மகனே, உன் தகப்பன் புத்தியைக் கேள், உன் தாயின் போதகத்தைத் தள்ளாதே."},{"reference": "நீதிமொழிகள் 1:9", "verseNumber": 9, "scripture": "அவைகள் உன் சிரசுக்கு அலங்காரமான முடியும், உன் கழுத்துக்குச் சரப்பணியுமாயிருக்கும்."},{"reference": "நீதிமொழிகள் 1:10", "verseNumber": 10, "scripture": "என் மகனே, பாவிகள் உனக்கு நயங்காட்டினாலும் நீ சம்மதியாதே."},{"reference": "நீதிமொழிகள் 1:11", "verseNumber": 11, "scripture": "எங்களோடே வா, இரத்தஞ்சிந்தும்படி நாம் பதிவிருந்து, குற்றமற்றிருக்கிறவர்களை முகாந்தரமின்றிப் பிடிக்கும்படி ஒளித்திருப்போம்;"},{"reference": "நீதிமொழிகள் 1:12", "verseNumber": 12, "scripture": "பாதாளம் விழுங்குவதுபோல் நாம் அவர்களை உயிரோடே விழுங்குவோம்; குழியில் இறங்குகிறவர்கள் விழுங்கப்படுவதுபோல் அவர்களை முழுமையும் விழுங்குவோம்;"},{"reference": "நீதிமொழிகள் 1:13", "verseNumber": 13, "scripture": "விலையுயர்ந்த சகலவிதப் பொருள்களையும் கண்டடைவோம்; கொள்ளைப்பொருளினால் நம்முடைய வீடுகளை நிரப்புவோம்."},{"reference": "நீதிமொழிகள் 1:14", "verseNumber": 14, "scripture": "எங்களோடே பங்காளியாயிரு; நம்மெல்லாருக்கும் ஒரே பை இருக்கும் என்று அவர்கள் சொல்வார்களாகில்;"},{"reference": "நீதிமொழிகள் 1:15", "verseNumber": 15, "scripture": "என் மகனே, நீ அவர்களோடே வழிநடவாமல், உன் காலை அவர்கள் பாதைக்கு விலக்குவாயாக."},{"reference": "நீதிமொழிகள் 1:16", "verseNumber": 16, "scripture": "அவர்கள் கால்கள் தீங்குசெய்ய ஓடி, இரத்தஞ்சிந்தத் தீவிரிக்கிறது."},{"reference": "நீதிமொழிகள் 1:17", "verseNumber": 17, "scripture": "எவ்வகையான பட்சியானாலும் சரி, அதின் கண்களுக்கு முன்பாக வலையை விரிப்பது விருதா."},{"reference": "நீதிமொழிகள் 1:18", "verseNumber": 18, "scripture": "இவர்களோ தங்கள் இரத்தத்திற்கே பதிவிருக்கிறார்கள், தங்கள் பிராணனுக்கே ஒளிவைத்திருக்கிறார்கள்."},{"reference": "நீதிமொழிகள் 1:19", "verseNumber": 19, "scripture": "பொருளாசையுள்ள எல்லாருடைய வழியும் இதுவே; இது தன்னையுடையவர்களின் உயிரை வாங்கும்."},{"reference": "நீதிமொழிகள் 1:20", "verseNumber": 20, "scripture": "ஞானமானது வெளியே நின்று கூப்பிடுகிறது, வீதிகளில் சத்தமிடுகிறது."},{"reference": "நீதிமொழிகள் 1:21", "verseNumber": 21, "scripture": "அது சந்தடியுள்ள தெருக்களின் சந்திலும், ஒலிமுகவாசலிலும் நின்று கூப்பிட்டு, பட்டணத்தில் தன் வார்த்தைகளை வசனித்துச் சொல்லுகிறது:"},{"reference": "நீதிமொழிகள் 1:22", "verseNumber": 22, "scripture": "பேதைகளே, நீங்கள் பேதைமையை விரும்புவதும், நிந்தனைக்காரரே, நீங்கள் நிந்தனையில் பிரியப்படுவதும், மதியீனரே, நீங்கள் ஞானத்தை வெறுப்பதும், எதுவரைக்கும் இருக்கும்."},{"reference": "நீதிமொழிகள் 1:23", "verseNumber": 23, "scripture": "என் கடிந்துகொள்ளுதலுக்குத் திரும்புங்கள்; இதோ, என் ஆவியை உங்களுக்கு அருளுவேன், என் வார்த்தைகளை உங்களுக்குத் தெரிவிப்பேன்."},{"reference": "நீதிமொழிகள் 1:24", "verseNumber": 24, "scripture": "நான் கூப்பிட்டும், நீங்கள் கேட்கமாட்டோம் என்கிறீர்கள்; நான் என் கையை நீட்டியும் கவனிக்கிறவன் ஒருவனும் இல்லை."},{"reference": "நீதிமொழிகள் 1:25", "verseNumber": 25, "scripture": "என் ஆலோசனையையெல்லாம் நீங்கள் தள்ளி, என் கடிந்துகொள்ளுதலை வெறுத்தீர்கள்."},{"reference": "நீதிமொழிகள் 1:26", "verseNumber": 26, "scripture": "ஆகையால், நானும் உங்கள் ஆபத்துக்காலத்தில் நகைத்து, நீங்கள் பயப்படுங்காரியம் வரும்போது ஆகடியம்பண்ணுவேன்."},{"reference": "நீதிமொழிகள் 1:27", "verseNumber": 27, "scripture": "நீங்கள் பயப்படுங்காரியம் புசல்போல் வரும்போதும், ஆபத்து சூறாவளிபோல் உங்களுக்கு நேரிடும்போதும், நெருக்கமும் இடுக்கணும் உங்கள்மேல் வரும்போதும், ஆகடியம்பண்ணுவேன்."},{"reference": "நீதிமொழிகள் 1:28", "verseNumber": 28, "scripture": "அப்பொழுது அவர்கள் என்னை நோக்கிக் கூப்பிடுவார்கள்; நான் மறுஉத்தரவு கொடுக்கமாட்டேன்; அவர்கள் அதிகாலையிலே என்னைத் தேடுவார்கள், என்னைக் காணமாட்டார்கள்."},{"reference": "நீதிமொழிகள் 1:29", "verseNumber": 29, "scripture": "அவர்கள் அறிவை வெறுத்தார்கள், கர்த்தருக்குப் பயப்படுதலைத் தெரிந்துகொள்ளாமற்போனார்கள்."},{"reference": "நீதிமொழிகள் 1:30", "verseNumber": 30, "scripture": "என் ஆலோசனையை அவர்கள் விரும்பவில்லை; என் கடிந்துகொள்ளுதலையெல்லாம் அசட்டை பண்ணினார்கள்."},{"reference": "நீதிமொழிகள் 1:31", "verseNumber": 31, "scripture": "ஆகையால் அவர்கள் தங்கள் வழியின் பலனைப் புசிப்பார்கள்; தங்கள் யோசனைகளினால் திருப்தியடைவார்கள்."},{"reference": "நீதிமொழிகள் 1:32", "verseNumber": 32, "scripture": "பேதைகளின் மாறுபாடு அவர்களைக் கொல்லும், மூடரின் நிர்விசாரம் அவர்களை அழிக்கும்;"},{"reference": "நீதிமொழிகள் 1:33", "verseNumber": 33, "scripture": "எனக்குச் செவிகொடுக்கிறவன் எவனோ, அவன் விக்கினமின்றி வாசம்பண்ணி, ஆபத்திற்குப் பயப்படாமல் அமைதியாயிருப்பான்."}]}