{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "நீதிமொழிகள்",
     "bookAbbreviation":  "நீதி",
     "chapterNumber":  16,
     "verses":  [
        {
            "reference":  "நீதிமொழிகள் 16:1",
             "verseNumber":  1,
             "scripture":  "மனதின் யோசனைகள் மனுஷனுடையது; நாவின் பிரதியுத்தரம் கர்த்தரால் வரும்."
        },
        {
            "reference":  "நீதிமொழிகள் 16:2",
             "verseNumber":  2,
             "scripture":  "மனுஷனுடைய வழிகளெல்லாம் அவன் பார்வைக்குச் சுத்தமானவைகள்; கர்த்தரோ ஆவிகளை நிறுத்துப்பார்க்கிறார்."
        },
        {
            "reference":  "நீதிமொழிகள் 16:3",
             "verseNumber":  3,
             "scripture":  "உன் செய்கைகளைக் கர்த்தருக்கு ஒப்புவி; அப்பொழுது உன் யோசனைகள் உறுதிப்படும்."
        },
        {
            "reference":  "நீதிமொழிகள் 16:4",
             "verseNumber":  4,
             "scripture":  "கர்த்தர் சகலத்தையும் தமக்கென்று படைத்தார்; தீங்குநாளுக்காகத் துன்மார்க்கனையும் உண்டாக்கினார்."
        },
        {
            "reference":  "நீதிமொழிகள் 16:5",
             "verseNumber":  5,
             "scripture":  "மனமேட்டிமையுள்ளவனெவனும் கர்த்தருக்கு அருவருப்பானவன்; கையோடே கைகோத்தாலும் அவன் தண்டனைக்குத் தப்பான்."
        },
        {
            "reference":  "நீதிமொழிகள் 16:6",
             "verseNumber":  6,
             "scripture":  "கிருபையினாலும் சத்தியத்தினாலும் பாவம் நிவிர்த்தியாகும்; கர்த்தருக்குப் பயப்படுகிறதினால் மனுஷர் தீமையை விட்டு விலகுவார்கள்."
        },
        {
            "reference":  "நீதிமொழிகள் 16:7",
             "verseNumber":  7,
             "scripture":  "ஒருவனுடைய வழிகள் கர்த்தருக்குப் பிரியமாயிருந்தால், அவனுடைய சத்துருக்களும் அவனோடே சமாதானமாகும்படி செய்வார்."
        },
        {
            "reference":  "நீதிமொழிகள் 16:8",
             "verseNumber":  8,
             "scripture":  "அநியாயமாய் வந்த அதிக வருமானத்திலும், நியாயமாய் வந்த கொஞ்ச வருமானமே உத்தமம்."
        },
        {
            "reference":  "நீதிமொழிகள் 16:9",
             "verseNumber":  9,
             "scripture":  "மனுஷனுடைய இருதயம் அவனுடைய வழியை யோசிக்கும்; அவனுடைய நடைகளை உறுதிப்படுத்துகிறவரோ கர்த்தர்."
        },
        {
            "reference":  "நீதிமொழிகள் 16:10",
             "verseNumber":  10,
             "scripture":  "ராஜாவின் உதடுகளில் திவ்வியவாக்கு பிறக்கும்; நியாயத்தில் அவன் வாய் தவறாது."
        },
        {
            "reference":  "நீதிமொழிகள் 16:11",
             "verseNumber":  11,
             "scripture":  "சுமுத்திரையான நிறைகோலும் தராசும் கர்த்தருடையது; பையிலிருக்கும் நிறைகல்லெல்லாம் அவருடைய செயல்."
        },
        {
            "reference":  "நீதிமொழிகள் 16:12",
             "verseNumber":  12,
             "scripture":  "அநியாயஞ்செய்வது ராஜாக்களுக்கு அருவருப்பு; நீதியினால் சிங்காசனம் உறுதிப்படும்."
        },
        {
            "reference":  "நீதிமொழிகள் 16:13",
             "verseNumber":  13,
             "scripture":  "நீதியுள்ள உதடுகள் ராஜாக்களுக்குப் பிரியம்; நிதானமாய்ப் பேசுகிறவனில் ராஜாக்கள் பிரியப்படுவார்கள்."
        },
        {
            "reference":  "நீதிமொழிகள் 16:14",
             "verseNumber":  14,
             "scripture":  "ராஜாவின் கோபம் மரணதூதருக்குச் சமானம்; ஞானமுள்ளவனோ அதை ஆற்றுவான்."
        },
        {
            "reference":  "நீதிமொழிகள் 16:15",
             "verseNumber":  15,
             "scripture":  "ராஜாவின் முகக்களையில் ஜீவன் உண்டு; அவனுடைய தயை பின்மாரிபெய்யும் மேகத்தைப்போல் இருக்கும்."
        },
        {
            "reference":  "நீதிமொழிகள் 16:16",
             "verseNumber":  16,
             "scripture":  "பொன்னைச் சம்பாதிப்பதிலும் ஞானத்தைச் சம்பாதிப்பது எவ்வளவு உத்தமம்! வெள்ளியை சம்பாதிப்பதிலும் புத்தியைச் சம்பாதிப்பது எவ்வளவு மேன்மை!"
        },
        {
            "reference":  "நீதிமொழிகள் 16:17",
             "verseNumber":  17,
             "scripture":  "தீமையை விட்டு விலகுவதே செம்மையானவர்களுக்குச் சமனான பாதை; தன் நடையைக் கவனித்திருக்கிறவன் தன் ஆத்துமாவைக் காக்கிறான்."
        },
        {
            "reference":  "நீதிமொழிகள் 16:18",
             "verseNumber":  18,
             "scripture":  "அழிவுக்கு முன்னானது அகந்தை; விழுதலுக்கு முன்னானது மனமேட்டிமை."
        },
        {
            "reference":  "நீதிமொழிகள் 16:19",
             "verseNumber":  19,
             "scripture":  "அகங்காரிகளோடே கொள்ளைப்பொருளைப் பங்கிடுவதைப்பார்க்கிலும், சிறுமையானவர்களோடே மனத்தாழ்மையாயிருப்பது நலம்."
        },
        {
            "reference":  "நீதிமொழிகள் 16:20",
             "verseNumber":  20,
             "scripture":  "விவேகத்துடன் காரியத்தை நடப்பிக்கிறவன் நன்மை பெறுவான்; கர்த்தரை நம்புகிறவன் பாக்கியவான்."
        },
        {
            "reference":  "நீதிமொழிகள் 16:21",
             "verseNumber":  21,
             "scripture":  "இருதயத்தில் ஞானமுள்ளவன் விவேகியென்னப்படுவான்; உதடுகளின் மதுரம் கல்வியைப் பெருகப்பண்ணும்."
        },
        {
            "reference":  "நீதிமொழிகள் 16:22",
             "verseNumber":  22,
             "scripture":  "புத்தி தன்னை உடையவர்களுக்கு ஜீவஊற்று; மதியீனரின் போதனை மதியீனமே."
        },
        {
            "reference":  "நீதிமொழிகள் 16:23",
             "verseNumber":  23,
             "scripture":  "ஞானியின் இருதயம் அவன் வாய்க்கு அறிவையூட்டும்; அவன் உதடுகளுக்கு அது மேன்மேலும் கல்வியைக் கொடுக்கும்."
        },
        {
            "reference":  "நீதிமொழிகள் 16:24",
             "verseNumber":  24,
             "scripture":  "இனிய சொற்கள் தேன்கூடுபோல் ஆத்துமாவுக்கு மதுரமும், எலும்புகளுக்கு ஒளஷதமுமாகும்."
        },
        {
            "reference":  "நீதிமொழிகள் 16:25",
             "verseNumber":  25,
             "scripture":  "மனுஷனுக்குச் செம்மையாய்த் தோன்றுகிற வழியுண்டு; அதின் முடிவோ மரண வழிகள்."
        },
        {
            "reference":  "நீதிமொழிகள் 16:26",
             "verseNumber":  26,
             "scripture":  "பிரயாசப்படுகிறவன் தனக்காகவே பிரயாசப்படுகிறான்; அவன் வாய் அதை அவனிடத்தில் வருந்திக் கேட்கும்."
        },
        {
            "reference":  "நீதிமொழிகள் 16:27",
             "verseNumber":  27,
             "scripture":  "பேலியாளின் மகன் கிண்டிவிடுகிறான்; எரிகிற அக்கினிபோன்றது அவன் உதடுகளில் இருக்கிறது."
        },
        {
            "reference":  "நீதிமொழிகள் 16:28",
             "verseNumber":  28,
             "scripture":  "மாறுபாடுள்ளவன் சண்டையைக் கிளப்பிவிடுகிறான்; கோள் சொல்லுகிறவன் பிராண சிநேகிதரையும் பிரித்துவிடுகிறான்."
        },
        {
            "reference":  "நீதிமொழிகள் 16:29",
             "verseNumber":  29,
             "scripture":  "கொடுமையானவன் தன் அயலானுக்கு நயங்காட்டி, அவனை நலமல்லாத வழியிலே நடக்கப்பண்ணுகிறான்."
        },
        {
            "reference":  "நீதிமொழிகள் 16:30",
             "verseNumber":  30,
             "scripture":  "அவன் மாறுபாடானவைகளை யோசிக்கும்படி தன் கண்களை மூடி, தீமையைச் செய்யும்படி தன் உதடுகளைக் கடிக்கிறான்."
        },
        {
            "reference":  "நீதிமொழிகள் 16:31",
             "verseNumber":  31,
             "scripture":  "நீதியின் வழியில் உண்டாகும் நரை மயிரானது மகிமையான கிரீடம்."
        },
        {
            "reference":  "நீதிமொழிகள் 16:32",
             "verseNumber":  32,
             "scripture":  "பலவானைப்பார்க்கிலும் நீடிய சாந்தமுள்ளவன் உத்தமன்; பட்டணத்தைப் பிடிக்கிறவனைப்பார்க்கிலும் தன் மனதை அடக்குகிறவன் உத்தமன்."
        },
        {
            "reference":  "நீதிமொழிகள் 16:33",
             "verseNumber":  33,
             "scripture":  "சீட்டு மடியிலே போடப்படும்; காரியசித்தியோ கர்த்தரால் வரும்."
        }
    ]
}