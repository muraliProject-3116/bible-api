{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 3, "verses": [{"reference": "நீதிமொழிகள் 3:1", "verseNumber": 1, "scripture": "என் மகனே, என் போதகத்தை மறவாதே; உன் இருதயம் என் கட்டளைகளைக் காக்கக்கடவது."},{"reference": "நீதிமொழிகள் 3:2", "verseNumber": 2, "scripture": "அவைகள் உனக்கு நீடித்த நாட்களையும், தீர்க்காயுசையும், சமாதானத்தையும் பெருகப்பண்ணும்."},{"reference": "நீதிமொழிகள் 3:3", "verseNumber": 3, "scripture": "கிருபையும் சத்தியமும் உன்னைவிட்டு விலகாதிருப்பதாக; நீ அவைகளை உன் கழுத்திலே பூண்டு, அவைகளை உன் இருதயமாகிய பலகையில் எழுதிக்கொள்."},{"reference": "நீதிமொழிகள் 3:4", "verseNumber": 4, "scripture": "அதினால் தேவனுடைய பார்வையிலும் மனுஷருடைய பார்வையிலும் தயையும் நற்புத்தியும் பெறுவாய்."},{"reference": "நீதிமொழிகள் 3:5", "verseNumber": 5, "scripture": "உன் சுயபுத்தியின்மேல் சாயாமல், உன் முழு இருதயத்தோடும் கர்த்தரில் நம்பிக்கையாயிருந்து,"},{"reference": "நீதிமொழிகள் 3:6", "verseNumber": 6, "scripture": "உன் வழிகளிலெல்லாம் அவரை நினைத்துக்கொள்; அப்பொழுது அவர் உன் பாதைகளைச் செவ்வைப்படுத்துவார்."},{"reference": "நீதிமொழிகள் 3:7", "verseNumber": 7, "scripture": "நீ உன்னை ஞானியென்று எண்ணாதே; கர்த்தருக்குப் பயந்து, தீமையை விட்டு விலகு."},{"reference": "நீதிமொழிகள் 3:8", "verseNumber": 8, "scripture": "அது உன் நாபிக்கு ஆரோக்கியமும், உன் எலும்புகளுக்கு ஊனுமாகும்."},{"reference": "நீதிமொழிகள் 3:9", "verseNumber": 9, "scripture": "உன் பொருளாலும், உன் எல்லா விளைவின் முதற்பலனாலும் கர்த்தரைக் கனம்பண்ணு."},{"reference": "நீதிமொழிகள் 3:10", "verseNumber": 10, "scripture": "அப்பொழுது உன் களஞ்சியங்கள் பூரணமாய் நிரம்பும்; உன் ஆலைகளில் திராட்சரசம் புரண்டோடும்."},{"reference": "நீதிமொழிகள் 3:11", "verseNumber": 11, "scripture": "என் மகனே, நீ கர்த்தருடைய சிட்சையை அற்பமாக எண்ணாதே, அவர் கடிந்துகொள்ளும்போது சோர்ந்துபோகாதே."},{"reference": "நீதிமொழிகள் 3:12", "verseNumber": 12, "scripture": "தகப்பன் தான் நேசிக்கிற புத்திரனைச் சிட்சிக்கிறதுபோல, கர்த்தரும் எவனிடத்தில் அன்புகூருகிறாரோ அவனைச் சிட்சிக்கிறார்."},{"reference": "நீதிமொழிகள் 3:13", "verseNumber": 13, "scripture": "ஞானத்தைக் கண்டடைகிற மனுஷனும், புத்தியைச் சம்பாதிக்கிற மனுஷனும் பாக்கியவான்கள்."},{"reference": "நீதிமொழிகள் 3:14", "verseNumber": 14, "scripture": "அதின் வர்த்தகம் வெள்ளி வர்த்தகத்திலும், அதின் ஆதாயம் பசும்பொன்னிலும் உத்தமமானது."},{"reference": "நீதிமொழிகள் 3:15", "verseNumber": 15, "scripture": "முத்துக்களைப்பார்க்கிலும் அது விலையேறப்பெற்றது; நீ இச்சிக்கத்தக்கதொன்றும் அதற்கு நிகரல்ல."},{"reference": "நீதிமொழிகள் 3:16", "verseNumber": 16, "scripture": "அதின் வலதுகையில் தீர்க்காயுசும், அதின் இடதுகையில் செல்வமும் கனமும் இருக்கிறது."},{"reference": "நீதிமொழிகள் 3:17", "verseNumber": 17, "scripture": "அதின் வழிகள் இனிதான வழிகள், அதின் பாதைகளெல்லாம் சமாதானம்."},{"reference": "நீதிமொழிகள் 3:18", "verseNumber": 18, "scripture": "அது தன்னை அடைந்தவர்களுக்கு ஜீவவிருட்சம், அதைப் பற்றிக்கொள்ளுகிற எவனும் பாக்கியவான்."},{"reference": "நீதிமொழிகள் 3:19", "verseNumber": 19, "scripture": "கர்த்தர் ஞானத்தினாலே பூமியை அஸ்திபாரப்படுத்தி, புத்தியினாலே வானங்களை ஸ்தாபித்தார்."},{"reference": "நீதிமொழிகள் 3:20", "verseNumber": 20, "scripture": "அவருடைய ஞானத்தினாலே ஆழங்கள் பிரிந்தது, ஆகாயமும் பனியைப் பெய்கிறது."},{"reference": "நீதிமொழிகள் 3:21", "verseNumber": 21, "scripture": "என் மகனே, இவைகள் உன் கண்களை விட்டுப் பிரியாதிருப்பதாக; மெய்ஞ்ஞானத்தையும் நல்லாலோசனையையும் காத்துக்கொள்."},{"reference": "நீதிமொழிகள் 3:22", "verseNumber": 22, "scripture": "அவைகள் உன் ஆத்துமாவுக்கு ஜீவனும், உன் கழுத்துக்கு அலங்காரமுமாயிருக்கும்."},{"reference": "நீதிமொழிகள் 3:23", "verseNumber": 23, "scripture": "அப்பொழுது நீ பயமின்றி உன் வழியில் நடப்பாய், உன் கால் இடறாது."},{"reference": "நீதிமொழிகள் 3:24", "verseNumber": 24, "scripture": "நீ படுக்கும்போது பயப்படாதிருப்பாய்; நீ படுத்துக்கொள்ளும்போது உன் நித்திரை இன்பமாயிருக்கும்."},{"reference": "நீதிமொழிகள் 3:25", "verseNumber": 25, "scripture": "சடிதியான திகிலும், துஷ்டர்களின் பாழ்க்கடிப்பும் வரும்போது நீ அஞ்சவேண்டாம்."},{"reference": "நீதிமொழிகள் 3:26", "verseNumber": 26, "scripture": "கர்த்தர் உன் நம்பிக்கையாயிருந்து, உன் கால் சிக்கிக்கொள்ளாதபடி காப்பார்."},{"reference": "நீதிமொழிகள் 3:27", "verseNumber": 27, "scripture": "நன்மைசெய்யும்படி உனக்குத் திராணியிருக்கும்போது, அதை செய்யத்தக்கவர்களுக்குச் செய்யாமல் இராதே."},{"reference": "நீதிமொழிகள் 3:28", "verseNumber": 28, "scripture": "உன்னிடத்தில் பொருள் இருக்கையில் உன் அயலானை நோக்கி: நீ போய்த் திரும்பவா, நாளைக்குத் தருவேன் என்று சொல்லாதே."},{"reference": "நீதிமொழிகள் 3:29", "verseNumber": 29, "scripture": "அச்சமின்றி உன்னிடத்தில் வாசம்பண்ணுகிற உன் அயலானுக்கு விரோதமாகத் தீங்கு நினையாதே."},{"reference": "நீதிமொழிகள் 3:30", "verseNumber": 30, "scripture": "ஒருவன் உனக்குத் தீங்குசெய்யாதிருக்க, காரணமின்றி அவனோடே வழக்காடாதே."},{"reference": "நீதிமொழிகள் 3:31", "verseNumber": 31, "scripture": "கொடுமையுள்ளவன்மேல் பொறாமை கொள்ளாதே; அவனுடைய வழிகளில் ஒன்றையும் தெரிந்துகொள்ளாதே."},{"reference": "நீதிமொழிகள் 3:32", "verseNumber": 32, "scripture": "மாறுபாடுள்ளவன் கர்த்தருக்கு அருவருப்பானவன்; நீதிமான்களோடே அவருடைய இரகசியம் இருக்கிறது."},{"reference": "நீதிமொழிகள் 3:33", "verseNumber": 33, "scripture": "துன்மார்க்கனுடைய வீட்டில் கர்த்தரின் சாபம் இருக்கிறது, நீதிமான்களுடைய வாசஸ்தலத்தையோ அவர் ஆசீர்வதிக்கிறார்."},{"reference": "நீதிமொழிகள் 3:34", "verseNumber": 34, "scripture": "இகழ்வோரை அவர் இகழுகிறார்; தாழ்மையுள்ளவர்களுக்கோ கிருபையளிக்கிறார்."},{"reference": "நீதிமொழிகள் 3:35", "verseNumber": 35, "scripture": "ஞானவான்கள் கனத்தைச் சுதந்தரிப்பார்கள்; மதிகேடரோ கனவீனத்தை அடைவார்கள்."}]}