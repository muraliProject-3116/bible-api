{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "நீதிமொழிகள்",
     "bookAbbreviation":  "நீதி",
     "chapterNumber":  15,
     "verses":  [
        {
            "reference":  "நீதிமொழிகள் 15:1",
             "verseNumber":  1,
             "scripture":  "மெதுவான பிரதியுத்தரம் உக்கிரத்தை மாற்றும்; கடுஞ்சொற்களோ கோபத்தை எழுப்பும்."
        },
        {
            "reference":  "நீதிமொழிகள் 15:2",
             "verseNumber":  2,
             "scripture":  "ஞானிகளின் நாவு அறிவை உபயோகப்படுத்தும்; மூடரின் வாயோ புத்தியீனத்தைக் கக்கும்."
        },
        {
            "reference":  "நீதிமொழிகள் 15:3",
             "verseNumber":  3,
             "scripture":  "கர்த்தரின் கண்கள் எவ்விடத்திலுமிருந்து, நல்லோரையும் தீயோரையும் நோக்கிப்பார்க்கிறது."
        },
        {
            "reference":  "நீதிமொழிகள் 15:4",
             "verseNumber":  4,
             "scripture":  "ஆரோக்கியமுள்ள நாவு ஜீவவிருட்சம்; நாவின் மாறுபாடோ ஆவியை நொறுக்கும்."
        },
        {
            "reference":  "நீதிமொழிகள் 15:5",
             "verseNumber":  5,
             "scripture":  "மூடன் தன் தகப்பன் புத்தியை அலட்சியம்பண்ணுகிறான்; கடிந்துகொள்ளுதலைக் கவனித்து நடக்கிறவனோ விவேகி."
        },
        {
            "reference":  "நீதிமொழிகள் 15:6",
             "verseNumber":  6,
             "scripture":  "நீதிமானுடைய வீட்டில் அதிக பொக்கிஷமுண்டு; துன்மார்க்கனுடைய வருமானத்திலோ துன்பமுண்டு."
        },
        {
            "reference":  "நீதிமொழிகள் 15:7",
             "verseNumber":  7,
             "scripture":  "ஞானிகளின் உதடுகள் அறிவை இறைக்கும்; மூடரின் இருதயமோ அப்படியல்ல."
        },
        {
            "reference":  "நீதிமொழிகள் 15:8",
             "verseNumber":  8,
             "scripture":  "துன்மார்க்கருடைய பலி கர்த்தருக்கு அருவருப்பானது; செம்மையானவர்களின் ஜெபமோ அவருக்குப் பிரியம்."
        },
        {
            "reference":  "நீதிமொழிகள் 15:9",
             "verseNumber":  9,
             "scripture":  "துன்மார்க்கருடைய வழி கர்த்தருக்கு அருவருப்பானது; நீதியைப் பின்பற்றுகிறவனையோ அவர் நேசிக்கிறார்."
        },
        {
            "reference":  "நீதிமொழிகள் 15:10",
             "verseNumber":  10,
             "scripture":  "வழியை விட்டு விலகுகிறவனுக்குப் புத்திமதி விசனமாயிருக்கும்; கடிந்துகொள்ளுதலை வெறுக்கிறவன் சாவான்."
        },
        {
            "reference":  "நீதிமொழிகள் 15:11",
             "verseNumber":  11,
             "scripture":  "பாதாளமும் அழிவும் கர்த்தரின் பார்வைக்குப் பிரத்தியட்சமாயிருக்க, மனுபுத்திரருடைய இருதயம் அதிக பிரத்தியட்சமாயிருக்குமல்லவோ?"
        },
        {
            "reference":  "நீதிமொழிகள் 15:12",
             "verseNumber":  12,
             "scripture":  "பரியாசக்காரன் தன்னைக் கடிந்துகொள்ளுகிறவனை நேசியான்; ஞானவான்களிடத்தில் போகவுமாட்டான்."
        },
        {
            "reference":  "நீதிமொழிகள் 15:13",
             "verseNumber":  13,
             "scripture":  "மனமகிழ்ச்சி முகமலர்ச்சியைத் தரும்; மனோதுக்கத்தினாலே ஆவி முறிந்துபோகும்."
        },
        {
            "reference":  "நீதிமொழிகள் 15:14",
             "verseNumber":  14,
             "scripture":  "புத்திமானுடைய மனம் அறிவைத்தேடும்; மூடரின் வாயோ மதியீனத்தை மேயும்."
        },
        {
            "reference":  "நீதிமொழிகள் 15:15",
             "verseNumber":  15,
             "scripture":  "சிறுமைப்பட்டவனுடைய நாட்களெல்லாம் தீங்குள்ளவைகள்; மனரம்மியமோ நித்திய விருந்து."
        },
        {
            "reference":  "நீதிமொழிகள் 15:16",
             "verseNumber":  16,
             "scripture":  "சஞ்சலத்தோடு கூடிய அதிகப்பொருளிலும், கர்த்தரைப் பற்றும் பயத்தோடு கூடிய கொஞ்சப்பொருளே உத்தமம்."
        },
        {
            "reference":  "நீதிமொழிகள் 15:17",
             "verseNumber":  17,
             "scripture":  "பகையோடிருக்கும் கொழுத்த எருதின் கறியைப்பார்க்கிலும், சிநேகத்தோடிருக்கும் இலைக்கறியே நல்லது."
        },
        {
            "reference":  "நீதிமொழிகள் 15:18",
             "verseNumber":  18,
             "scripture":  "கோபக்காரன் சண்டையை எழுப்புகிறான்; நீடியசாந்தமுள்ளவனோ சண்டையை அமர்த்துகிறான்."
        },
        {
            "reference":  "நீதிமொழிகள் 15:19",
             "verseNumber":  19,
             "scripture":  "சோம்பேறியின் வழி முள்வேலிக்குச் சமானம்; நீதிமானுடைய வழியோ ராஜபாதை."
        },
        {
            "reference":  "நீதிமொழிகள் 15:20",
             "verseNumber":  20,
             "scripture":  "ஞானமுள்ள மகன் தகப்பனைச் சந்தோஷப்படுத்துகிறான்; மதியற்ற மனுஷனோ தன் தாயை அலட்சியம்பண்ணுகிறான்."
        },
        {
            "reference":  "நீதிமொழிகள் 15:21",
             "verseNumber":  21,
             "scripture":  "மூடத்தனம் புத்தியீனனுக்குச் சந்தோஷம்; புத்திமானோ தன் நடக்கையைச் செம்மைப்படுத்துகிறான்."
        },
        {
            "reference":  "நீதிமொழிகள் 15:22",
             "verseNumber":  22,
             "scripture":  "ஆலோசனையில்லாமையால் எண்ணங்கள் சித்தியாமற்போகும்; ஆலோசனைக்காரர் அநேகர் இருந்தால் அவைகள் உறுதிப்படும்."
        },
        {
            "reference":  "நீதிமொழிகள் 15:23",
             "verseNumber":  23,
             "scripture":  "மனுஷனுக்குத் தன் வாய்மொழியினால் மகிழ்ச்சியுண்டாகும்; ஏற்றகாலத்தில் சொன்ன வார்த்தை எவ்வளவு நல்லது!"
        },
        {
            "reference":  "நீதிமொழிகள் 15:24",
             "verseNumber":  24,
             "scripture":  "கீழான பாதாளத்தை விட்டு விலகும்படி, விவேகிக்கு ஜீவவழியானது உன்னதத்தை நோக்கும் வழியாம்."
        },
        {
            "reference":  "நீதிமொழிகள் 15:25",
             "verseNumber":  25,
             "scripture":  "அகங்காரியின் வீட்டைக் கர்த்தர் பிடுங்கிப்போடுவார்; விதவையின் எல்லையையோ நிலைப்படுத்துவார்."
        },
        {
            "reference":  "நீதிமொழிகள் 15:26",
             "verseNumber":  26,
             "scripture":  "துன்மார்க்கருடைய நினைவுகள் கர்த்தருக்கு அருவருப்பானவைகள்; சுத்தவான்களுடைய வார்த்தைகளோ இன்பமானவைகள்."
        },
        {
            "reference":  "நீதிமொழிகள் 15:27",
             "verseNumber":  27,
             "scripture":  "பொருளாசைக்காரன் தன் வீட்டைக் கலைக்கிறான்; பரிதானங்களை வெறுக்கிறவனோ பிழைப்பான்."
        },
        {
            "reference":  "நீதிமொழிகள் 15:28",
             "verseNumber":  28,
             "scripture":  "நீதிமானுடைய மனம் பிரதியுத்தரம் சொல்ல யோசிக்கும்; துன்மார்க்கனுடைய வாயோ தீமைகளைக் கொப்பளிக்கும்."
        },
        {
            "reference":  "நீதிமொழிகள் 15:29",
             "verseNumber":  29,
             "scripture":  "துன்மார்க்கருக்குக் கர்த்தர் தூரமாயிருக்கிறார்; நீதிமான்களின் ஜெபத்தையோ கேட்கிறார்."
        },
        {
            "reference":  "நீதிமொழிகள் 15:30",
             "verseNumber":  30,
             "scripture":  "கண்களின் ஒளி இருதயத்தைப் பூரிப்பாக்கும்; நற்செய்தி எலும்புகளைப் புஷ்டியாக்கும்."
        },
        {
            "reference":  "நீதிமொழிகள் 15:31",
             "verseNumber":  31,
             "scripture":  "ஜீவனுக்கேதுவான கடிந்துகொள்ளுதலை ஏற்றுக்கொள்ளும் காது ஞானிகளிடத்தே தங்கும்."
        },
        {
            "reference":  "நீதிமொழிகள் 15:32",
             "verseNumber":  32,
             "scripture":  "புத்திமதியைத் தள்ளிவிடுகிறவன் தன் ஆத்துமாவை வெறுக்கிறான்; கடிந்துகொள்ளுதலைக் கேட்கிறவனோ ஞானமடைவான்."
        },
        {
            "reference":  "நீதிமொழிகள் 15:33",
             "verseNumber":  33,
             "scripture":  "கர்த்தருக்குப் பயப்படுதல் ஞானத்தைப் போதிக்கும்; மேன்மைக்கு முன்னானது தாழ்மை."
        }
    ]
}