{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 27, "verses": [{"reference": "நீதிமொழிகள் 27:1", "verseNumber": 1, "scripture": "நாளையத்தினத்தைக்குறித்துப் பெருமை பாராட்டதே; ஒரு நாள் பிறப்பிப்பதை அறியாயே."},{"reference": "நீதிமொழிகள் 27:2", "verseNumber": 2, "scripture": "உன் வாய் அல்ல, புறத்தியானே உன்னைப் புகழட்டும்; உன் உதடு அல்ல, அந்நியனே உன்னைப் புகழட்டும்."},{"reference": "நீதிமொழிகள் 27:3", "verseNumber": 3, "scripture": "கல் கனமும், மணல் பாரமுமாயிருக்கும்; மூடனுடைய கோபமோ இவ்விரண்டிலும் பாரமாம்."},{"reference": "நீதிமொழிகள் 27:4", "verseNumber": 4, "scripture": "உக்கிரம் கொடுமையுள்ளது, கோபம் நிஷ்டூரமுள்ளது; பொறாமையோவென்றால், அதற்கு முன்னிற்கத்தக்கவன் யார்?"},{"reference": "நீதிமொழிகள் 27:5", "verseNumber": 5, "scripture": "மறைவான சிநேகத்தைப்பார்க்கிலும் வெளிப்படையான கடிந்துகொள்ளுதல் நல்லது."},{"reference": "நீதிமொழிகள் 27:6", "verseNumber": 6, "scripture": "சிநேகிதன் அடிக்கும் அடிகள் உண்மையானவைகள்; சத்துரு இடும் முத்தங்களோ வஞ்சனையுள்ளவைகள்."},{"reference": "நீதிமொழிகள் 27:7", "verseNumber": 7, "scripture": "திருப்தியடைந்தவன் தேன்கூட்டையும் மிதிப்பான்; பசியுள்ளவனுக்கோ கசப்பான பதார்த்தங்களும் தித்திப்பாயிருக்கும்."},{"reference": "நீதிமொழிகள் 27:8", "verseNumber": 8, "scripture": "தன் கூட்டைவிட்டு அலைகிற குருவி எப்படியிருக்கிறதோ, அப்படியே தன் ஸ்தானத்தைவிட்டு அலைகிற மனுஷனும் இருக்கிறான்."},{"reference": "நீதிமொழிகள் 27:9", "verseNumber": 9, "scripture": "பரிமளதைலமும் சுகந்ததூபமும் இருதயத்தைக் களிப்பாக்குவதுபோல, ஒருவனுடைய சிநேகிதன் உட்கருத்தான ஆலோசனையினால் பாராட்டும் இன்பமானது களிப்பாக்கும்."},{"reference": "நீதிமொழிகள் 27:10", "verseNumber": 10, "scripture": "உன் சிநேகிதனையும், உன் தகப்பனுடைய சிநேகிதனையும் விட்டுவிடாதே; உன் ஆபத்துகாலத்தில் உன் சகோதரனுடைய வீட்டிற்குப் போகாதே; தூரத்திலுள்ள சகோதரனிலும் சமீபத்திலுள்ள அயலானே வாசி."},{"reference": "நீதிமொழிகள் 27:11", "verseNumber": 11, "scripture": "என் மகனே, என்னை நிந்திக்கிறவனுக்கு நான் உத்தரவு கொடுக்கத்தக்கதாக, நீ ஞானவானாகி, என் இருதயத்தைச் சந்தோஷப்படுத்து."},{"reference": "நீதிமொழிகள் 27:12", "verseNumber": 12, "scripture": "விவேகி ஆபத்தைக் கண்டு மறைந்து கொள்ளுகிறான்; பேதைகளோ நெடுகப்போய் தண்டிக்கப்படுகிறார்கள்."},{"reference": "நீதிமொழிகள் 27:13", "verseNumber": 13, "scripture": "அந்நியனுக்காகப் பிணைப்படுகிறவனுடைய வஸ்திரத்தை எடுத்துக்கொள், அந்நிய ஸ்திரீக்காக ஈடுவாங்கிக்கொள்."},{"reference": "நீதிமொழிகள் 27:14", "verseNumber": 14, "scripture": "ஒருவன் அதிகாலையிலே எழுந்து உரத்தசத்தத்தோடே தன் சிநேகிதனுக்குச் சொல்லும் ஆசீர்வாதம் சாபமாக எண்ணப்படும்."},{"reference": "நீதிமொழிகள் 27:15", "verseNumber": 15, "scripture": "அடைமழைநாளில் ஓயாத ஒழுக்கும் சண்டைக்காரியான ஸ்திரீயும் சரி."},{"reference": "நீதிமொழிகள் 27:16", "verseNumber": 16, "scripture": "அவளை அடக்கப்பார்க்கிறவன் காற்றை அடக்கித் தன் வலதுகையினால் எண்ணெயைப் பிடிக்கப்பார்க்கிறான்."},{"reference": "நீதிமொழிகள் 27:17", "verseNumber": 17, "scripture": "இரும்பை இரும்பு கருக்கிடும்; அப்படியே மனுஷனும் தன் சிநேதிதனுடைய முகத்தைக் கருக்கிடுகிறான்."},{"reference": "நீதிமொழிகள் 27:18", "verseNumber": 18, "scripture": "அத்திமரத்தைக் காக்கிறவன் அதின் கனியைப் புசிப்பான்; தன் எஜமானைக் காக்கிறவன் கனமடைவான்."},{"reference": "நீதிமொழிகள் 27:19", "verseNumber": 19, "scripture": "தண்ணீரில் முகத்துக்கு முகம் ஒத்திருக்குமாப்போல, மனுஷரில் இருதயத்திற்கு இருதயம் ஒத்திருக்கும்."},{"reference": "நீதிமொழிகள் 27:20", "verseNumber": 20, "scripture": "பாதாளமும் அழிவும் திருப்தியாகிறதில்லை; அதுபோல மனுஷனுடைய கண்களும் திருப்தியாகிறதில்லை."},{"reference": "நீதிமொழிகள் 27:21", "verseNumber": 21, "scripture": "வெள்ளிக்குக் குகையும், பொன்னுக்குப் புடமும் சோதனை; மனுஷனுக்கு அவனுக்கு உண்டாகும் புகழ்ச்சியே சோதனை."},{"reference": "நீதிமொழிகள் 27:22", "verseNumber": 22, "scripture": "மூடனை உரலில் போட்டு உலக்கையினால் நொய்யோடே நொய்யாகக் குத்தினாலும், அவனுடைய மூடத்தனம் அவனை விட்டு நீங்காது."},{"reference": "நீதிமொழிகள் 27:23", "verseNumber": 23, "scripture": "உன் ஆடுகளின் நிலைமையை நன்றாய் அறிந்துகொள்; உன் மந்தைகளின்மேல் கவனமாயிரு."},{"reference": "நீதிமொழிகள் 27:24", "verseNumber": 24, "scripture": "செல்வம் என்றைக்கும் நிலையாது; கிரீடம் தலைமுறை தலைமுறைதோறும் நிலைநிற்குமோ?"},{"reference": "நீதிமொழிகள் 27:25", "verseNumber": 25, "scripture": "புல் முளைக்கும், பச்சிலைகள் தோன்றும், மலைப்பூண்டுகள் சேர்க்கப்படும்."},{"reference": "நீதிமொழிகள் 27:26", "verseNumber": 26, "scripture": "ஆட்டுக்குட்டிகள் உனக்கு வஸ்திரத்தையும், கடாக்கள் வயல் வாங்கத்தக்க கிரயத்தையும் கொடுக்கும்."},{"reference": "நீதிமொழிகள் 27:27", "verseNumber": 27, "scripture": "வெள்ளாட்டுப்பால் உன் ஆகாரத்துக்கும், உன் வீட்டாரின் ஆகாரத்துக்கும் உன் வேலைக்காரிகளின் பிழைப்புக்கும் போதுமானபடியிருக்கும்."}]}