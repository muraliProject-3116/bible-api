{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "நீதிமொழிகள்", "bookAbbreviation": "நீதி", "chapterNumber": 22, "verses": [{"reference": "நீதிமொழிகள் 22:1", "verseNumber": 1, "scripture": "திரளான ஐசுவரியத்தைப்பார்க்கிலும் நற்கீர்த்தியே தெரிந்து கொள்ளப்படத்தக்கது; பொன் வெள்ளியைப் பார்க்கிலும் தயையே நலம்."},{"reference": "நீதிமொழிகள் 22:2", "verseNumber": 2, "scripture": "ஐசுவரியவானும் தரித்திரனும் ஒருவரையொருவர் சந்திக்கிறார்கள்; அவர்கள் அனைவரையும் உண்டாக்கினவர் கர்த்தர்."},{"reference": "நீதிமொழிகள் 22:3", "verseNumber": 3, "scripture": "விவேகி ஆபத்தைக் கண்டு மறைந்து கொள்ளுகிறான்; பேதைகள் நெடுகப்போய் தண்டிக்கப்படுகிறார்கள்."},{"reference": "நீதிமொழிகள் 22:4", "verseNumber": 4, "scripture": "தாழ்மைக்கும் கர்த்தருக்குப் பயப்படுதலுக்கும் வரும் பலன் ஐசுவரியமும் மகிமையும் ஜீவனுமாம்."},{"reference": "நீதிமொழிகள் 22:5", "verseNumber": 5, "scripture": "மாறுபாடுள்ளவனுடைய வழியிலே முள்ளுகளும் கண்ணிகளுமுண்டு; தன் ஆத்துமாவைக் காக்கிறவன் அவைகளுக்குத் தூரமாய் விலகிப்போவான்."},{"reference": "நீதிமொழிகள் 22:6", "verseNumber": 6, "scripture": "பிள்ளையானவன் நடக்கவேண்டிய வழியிலே அவனை நடத்து; அவன் முதிர்வயதிலும் அதை விடாதிருப்பான்."},{"reference": "நீதிமொழிகள் 22:7", "verseNumber": 7, "scripture": "ஐசுவரியவான் தரித்திரனை ஆளுகிறான்; கடன் வாங்கினவன் கடன் கொடுத்தவனுக்கு அடிமை."},{"reference": "நீதிமொழிகள் 22:8", "verseNumber": 8, "scripture": "அநியாயத்தை விதைக்கிறவன் வருத்தத்தை அறுப்பான்; அவன் உக்கிரத்தின் மிலாறு ஒழியும்."},{"reference": "நீதிமொழிகள் 22:9", "verseNumber": 9, "scripture": "கருணைக்கண்ணன் ஆசீர்வதிக்கப்படுவான்; அவன் தன் ஆகாரத்தில் தரித்திரனுக்குக் கொடுக்கிறான்."},{"reference": "நீதிமொழிகள் 22:10", "verseNumber": 10, "scripture": "பரியாசக்காரனைத் துரத்திவிடு; அப்பொழுது வாது நீங்கும், விரோதமும் அவமானமும் ஒழியும்."},{"reference": "நீதிமொழிகள் 22:11", "verseNumber": 11, "scripture": "சுத்த இருதயத்தை விரும்புகிறவனுடைய உதடுகள் இனிமையானவைகள்; ராஜா அவனுக்குச் சிநேகிதனாவான்."},{"reference": "நீதிமொழிகள் 22:12", "verseNumber": 12, "scripture": "கர்த்தருடைய கண்கள் ஞானத்தைக் காக்கும்; துரோகிகளின் வார்த்தைகளையோ அவர் தாறுமாறாக்குகிறார்."},{"reference": "நீதிமொழிகள் 22:13", "verseNumber": 13, "scripture": "வெளியிலே சிங்கம், வீதியிலே கொலையுண்பேன் என்று சோம்பேறி சொல்லுவான்."},{"reference": "நீதிமொழிகள் 22:14", "verseNumber": 14, "scripture": "பரஸ்திரீகளின் வாய் ஆழமான படுகுழி; கர்த்தருடைய கோபத்திற்கு ஏதுவானவன் அதிலே விழுவான்."},{"reference": "நீதிமொழிகள் 22:15", "verseNumber": 15, "scripture": "பிள்ளையின் நெஞ்சில் மதியீனம் ஒட்டியிருக்கும்; அதைத் தண்டனையின் பிரம்பு அவனை விட்டு அகற்றும்."},{"reference": "நீதிமொழிகள் 22:16", "verseNumber": 16, "scripture": "தனக்கு அதிகம் உண்டாகத் தரித்திரனை ஒடுக்குகிறவன் தனக்குக் குறைச்சலுண்டாகவே ஐசுவரியவானுக்குக் கொடுப்பான்."},{"reference": "நீதிமொழிகள் 22:17", "verseNumber": 17, "scripture": "உன் செவியைச் சாய்த்து, ஞானிகளுடைய வார்த்தைகளைக் கேட்டு, என் போதகத்தை உன் இருதயத்தில் வை."},{"reference": "நீதிமொழிகள் 22:18", "verseNumber": 18, "scripture": "அவைகளை உன் உள்ளத்தில் காத்து, அவைகளை உன் உதடுகளில் நிலைத்திருக்கப்பண்ணும்போது, அது இன்பமாயிருக்கும்."},{"reference": "நீதிமொழிகள் 22:19", "verseNumber": 19, "scripture": "உன் நம்பிக்கை கர்த்தர்மேல் இருக்கும்படி, இன்றையதினம் அவைகளை உனக்குத் தெரியப்படுத்துகிறேன்."},{"reference": "நீதிமொழிகள் 22:20", "verseNumber": 20, "scripture": "சத்திய வார்த்தைகளின் யதார்த்தத்தை நான் உனக்குத் தெரிவிக்கும்படிக்கும், நீ உன்னை அனுப்பினவர்களுக்குச் சத்திய வார்த்தைகளை மறுமொழியாகச் சொல்லும்படிக்கும்,"},{"reference": "நீதிமொழிகள் 22:21", "verseNumber": 21, "scripture": "ஆலோசனையையும் ஞானத்தையும் பற்றி நான் உனக்கு முக்கியமானவைகளை எழுதவில்லையா?"},{"reference": "நீதிமொழிகள் 22:22", "verseNumber": 22, "scripture": "ஏழையாயிருக்கிறான் என்று ஏழையைக் கொள்ளையிடாதே; சிறுமையானவனை நியாயஸ்தலத்தில் உபத்திரவப்படுத்தாதே."},{"reference": "நீதிமொழிகள் 22:23", "verseNumber": 23, "scripture": "கர்த்தர் அவர்களுக்காக வழக்காடி, அவர்களைக் கொள்ளையிடுகிறவர்களுடைய பிராணனைக் கொள்ளையிடுவார்."},{"reference": "நீதிமொழிகள் 22:24", "verseNumber": 24, "scripture": "கோபக்காரனுக்குத் தோழனாகாதே; உக்கிரமுள்ள மனுஷனோடே நடவாதே."},{"reference": "நீதிமொழிகள் 22:25", "verseNumber": 25, "scripture": "அப்படிச் செய்தால். நீ அவனுடைய வழிகளைக் கற்றுக்கொண்டு, உன் ஆத்துமாவுக்குக் கண்ணியை வருவிப்பாய்."},{"reference": "நீதிமொழிகள் 22:26", "verseNumber": 26, "scripture": "கையடித்து உடன்பட்டு, கடனுக்காகப் பிணைப்படுகிறவர்களில் ஒருவனாகாதே."},{"reference": "நீதிமொழிகள் 22:27", "verseNumber": 27, "scripture": "செலுத்த உனக்கு ஒன்றுமில்லாதிருந்தால், நீ படுத்திருக்கும் படுக்கையையும் அவன் எடுத்துக்கொள்ளவேண்டியதாகுமே."},{"reference": "நீதிமொழிகள் 22:28", "verseNumber": 28, "scripture": "உன் பிதாக்கள் நாட்டின பூர்வ எல்லைக்குறியை மாற்றாதே."},{"reference": "நீதிமொழிகள் 22:29", "verseNumber": 29, "scripture": "தன் வேலையில் ஜாக்கிரதையாயிருக்கிறவனை நீ கண்டால், அவன் நீசருக்கு முன்பாக நில்லாமல், ராஜாக்களுக்கு முன்பாக நிற்பான்."}]}