{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "நீதிமொழிகள்",
     "bookAbbreviation":  "நீதி",
     "chapterNumber":  4,
     "verses":  [
        {
            "reference":  "நீதிமொழிகள் 4:1",
             "verseNumber":  1,
             "scripture":  "பிள்ளைகளே, நீங்கள் தகப்பன் போதகத்தைக் கேட்டு, புத்தியை அடையும்படி கவனியுங்கள்."
        },
        {
            "reference":  "நீதிமொழிகள் 4:2",
             "verseNumber":  2,
             "scripture":  "நான் உங்களுக்கு நற்போதகத்தைத் தருகிறேன்; என் உபதேசத்தை விடாதிருங்கள்."
        },
        {
            "reference":  "நீதிமொழிகள் 4:3",
             "verseNumber":  3,
             "scripture":  "நான் என் தகப்பனுக்குப் பிரியமான குமாரனும், என் தாய்க்கு மிகவும் அருமையான ஒரே பிள்ளையுமானவன்."
        },
        {
            "reference":  "நீதிமொழிகள் 4:4",
             "verseNumber":  4,
             "scripture":  "அவர் எனக்குப் போதித்துச் சொன்னது: உன் இருதயம் என் வார்த்தைகளைக் காத்துக்கொள்ளக்கடவது; என் கட்டளைகளைக் கைக்கொள், அப்பொழுது பிழைப்பாய்."
        },
        {
            "reference":  "நீதிமொழிகள் 4:5",
             "verseNumber":  5,
             "scripture":  "ஞானத்தைச் சம்பாதி, புத்தியையும் சம்பாதி; என் வாயின் வார்த்தைகளை மறவாமலும் விட்டு விலகாமலும் இரு."
        },
        {
            "reference":  "நீதிமொழிகள் 4:6",
             "verseNumber":  6,
             "scripture":  "அதை விடாதே, அது உன்னைத் தற்காக்கும்; அதின்மேல் பிரியமாயிரு, அது உன்னைக் காத்துக்கொள்ளும்."
        },
        {
            "reference":  "நீதிமொழிகள் 4:7",
             "verseNumber":  7,
             "scripture":  "ஞானமே முக்கியம், ஞானத்தைச் சம்பாதி; என்னத்தைச் சம்பாதித்தாலும் புத்தியைச் சம்பாதித்துக்கொள்."
        },
        {
            "reference":  "நீதிமொழிகள் 4:8",
             "verseNumber":  8,
             "scripture":  "நீ அதை மேன்மைப்படுத்து, அது உன்னை மேன்மைப்படுத்தும்; நீ அதைத் தழுவிக்கொண்டால், அது உன்னைக் கனம்பண்ணும்."
        },
        {
            "reference":  "நீதிமொழிகள் 4:9",
             "verseNumber":  9,
             "scripture":  "அது உன் தலைக்கு அலங்காரமான முடியைக் கொடுக்கும்; அது மகிமையான கிரீடத்தை உனக்குச் சூட்டும்."
        },
        {
            "reference":  "நீதிமொழிகள் 4:10",
             "verseNumber":  10,
             "scripture":  "என் மகனே, கேள், என் வார்த்தைகளை ஏற்றுக்கொள்; அப்பொழுது உன் ஆயுசின் வருஷங்கள் அதிகமாகும்."
        },
        {
            "reference":  "நீதிமொழிகள் 4:11",
             "verseNumber":  11,
             "scripture":  "ஞானமார்க்கத்தை நான் உனக்குப் போதித்தேன்; செவ்வையான பாதைகளிலே உன்னை நடத்தினேன்."
        },
        {
            "reference":  "நீதிமொழிகள் 4:12",
             "verseNumber":  12,
             "scripture":  "நீ அவைகளில் நடக்கும்போது உன் நடைகளுக்கு இடுக்கண் உண்டாவதில்லை; நீ அவைகளில் ஓடினாலும் இடறமாட்டாய்."
        },
        {
            "reference":  "நீதிமொழிகள் 4:13",
             "verseNumber":  13,
             "scripture":  "புத்திமதியை உறுதியாய்ப் பற்றிக்கொள், அதை விட்டுவிடாதே; அதைக்காத்துக்கொள், அதுவே உனக்கு ஜீவன்."
        },
        {
            "reference":  "நீதிமொழிகள் 4:14",
             "verseNumber":  14,
             "scripture":  "துன்மார்க்கருடைய பாதையில் பிரவேசியாதே; தீயோருடைய வழியில் நடவாதே."
        },
        {
            "reference":  "நீதிமொழிகள் 4:15",
             "verseNumber":  15,
             "scripture":  "அதை வெறுத்துவிடு, அதின் வழியாய்ப் போகாதே; அதை விட்டு விலகிக் கடந்துபோ."
        },
        {
            "reference":  "நீதிமொழிகள் 4:16",
             "verseNumber":  16,
             "scripture":  "பொல்லாப்புச் செய்தாலொழிய அவர்களுக்கு நித்திரை வராது; அவர்கள் யாரையாகிலும் விழப்பண்ணாதிருந்தால் அவர்கள் தூக்கம் கலைந்துபோகும்."
        },
        {
            "reference":  "நீதிமொழிகள் 4:17",
             "verseNumber":  17,
             "scripture":  "அவர்கள் ஆகாமியத்தின் அப்பத்தைப் புசித்து, கொடுமையின் இரசத்தைக் குடிக்கிறார்கள்."
        },
        {
            "reference":  "நீதிமொழிகள் 4:18",
             "verseNumber":  18,
             "scripture":  "நீதிமான்களுடைய பாதை நடுப்பகல்வரைக்கும் அதிகமதிகமாய்ப் பிரகாசிக்கிற சூரியப்பிரகாசம் போலிருக்கும்."
        },
        {
            "reference":  "நீதிமொழிகள் 4:19",
             "verseNumber":  19,
             "scripture":  "துன்மார்க்கருடைய பாதையோ காரிருளைப்போலிருக்கும்; தாங்கள் இடறுவது இன்னதில் என்று அறியார்கள்."
        },
        {
            "reference":  "நீதிமொழிகள் 4:20",
             "verseNumber":  20,
             "scripture":  "என் மகனே, என் வார்த்தைகளைக் கவனி; என் வசனங்களுக்கு உன் செவியைச் சாய்."
        },
        {
            "reference":  "நீதிமொழிகள் 4:21",
             "verseNumber":  21,
             "scripture":  "அவைகள் உன் கண்களை விட்டுப் பிரியாதிருப்பதாக; அவைகளை உன் இருதயத்துக்குள்ளே காத்துக்கொள்."
        },
        {
            "reference":  "நீதிமொழிகள் 4:22",
             "verseNumber":  22,
             "scripture":  "அவைகளைக் கண்டுபிடிக்கிறவர்களுக்கு அவைகள் ஜீவனும், அவர்கள் உடலுக்கெல்லாம் ஆரோக்கியமுமாம்."
        },
        {
            "reference":  "நீதிமொழிகள் 4:23",
             "verseNumber":  23,
             "scripture":  "எல்லாக் காவலோடும் உன் இருதயத்தைக் காத்துக்கொள், அதினிடத்தினின்று ஜீவவூற்று புறப்படும்."
        },
        {
            "reference":  "நீதிமொழிகள் 4:24",
             "verseNumber":  24,
             "scripture":  "வாயின் தாறுமாறுகளை உன்னை விட்டகற்றி, உதடுகளின் மாறுபாட்டை உனக்குத் தூரப்படுத்து."
        },
        {
            "reference":  "நீதிமொழிகள் 4:25",
             "verseNumber":  25,
             "scripture":  "உன் கண்கள் நேராய் நோக்கக்கடவது; உன் கண்ணிமைகள் உனக்கு முன்னே செவ்வையாய்ப் பார்க்கக்கடவது."
        },
        {
            "reference":  "நீதிமொழிகள் 4:26",
             "verseNumber":  26,
             "scripture":  "உன் கால் நடையைச் சீர்தூக்கிப்பார்; உன் வழிகளெல்லாம் நிலைவரப்பட்டிருப்பதாக."
        },
        {
            "reference":  "நீதிமொழிகள் 4:27",
             "verseNumber":  27,
             "scripture":  "வலதுபுறமாவது இடதுபுறமாவது சாயாதே; உன் காலைத் தீமைக்கு விலக்குவாயாக."
        }
    ]
}