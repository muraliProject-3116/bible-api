{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "புதிய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "1 கொரிந்தியர்", "bookAbbreviation": "2 கொரி", "chapterNumber": 16, "verses": [{"reference": "1 கொரிந்தியர் 16:1", "verseNumber": 1, "scripture": "பரிசுத்தவான்களுக்காகச் சேர்க்கப்படும் தர்மப்பணத்தைக்குறித்து நான் கலாத்தியா நாட்டுச் சபைகளுக்குப்பண்ணின திட்டத்தின்படியே நீங்களும் செய்யுங்கள்."},{"reference": "1 கொரிந்தியர் 16:2", "verseNumber": 2, "scripture": "நான் வந்திருக்கும்போது பணஞ்சேர்க்குதல் இராதபடிக்கு, உங்களில் அவனவன் வாரத்தின் முதல்நாள்தோறும், தன்தன் வரவுக்குத்தக்கதாக எதையாகிலும் தன்னிடத்திலே சேர்த்துவைக்கக்கடவன்."},{"reference": "1 கொரிந்தியர் 16:3", "verseNumber": 3, "scripture": "நான் வரும்போது உங்கள் உபகாரத்தை எருசலேமுக்குக் கொண்டுபோகும்படிக்கு, நீங்கள் தகுதியுள்ளவர்களாகக் குறிக்கிறவர்கள் எவர்களோ, அவர்களிடத்தில் நிருபங்களைக் கொடுத்து, அவர்களை அனுப்புவேன்."},{"reference": "1 கொரிந்தியர் 16:4", "verseNumber": 4, "scripture": "நானும் போகத்தக்கதானால், அவர்கள் என்னுடனேகூட வரலாம்."},{"reference": "1 கொரிந்தியர் 16:5", "verseNumber": 5, "scripture": "நான் மக்கெதோனியா நாட்டின் வழியாய்ப்போகிறபடியால், மக்கெதோனியா நாட்டைக் கடந்தபின்பு உங்களிடத்திற்கு வருவேன்."},{"reference": "1 கொரிந்தியர் 16:6", "verseNumber": 6, "scripture": "நான் எங்கே போனாலும் நீங்கள் என்னை வழிவிட்டனுப்பும்படிக்கு, நான் உங்களிடத்தில் சிலகாலம் தங்கவேண்டியதாயிருக்கும்; ஒருவேளை மழைகாலம் முடியும்வரைக்கும் இருப்பேன்."},{"reference": "1 கொரிந்தியர் 16:7", "verseNumber": 7, "scripture": "இப்பொழுது வழிப்பிரயாணத்திலே உங்களைக் கண்டுகொள்ளமாட்டேன்; கர்த்தர் உத்தரவு கொடுத்தால் உங்களிடத்தில் வந்து சிலகாலம் தங்கியிருக்கலாமென்று நம்புகிறேன்."},{"reference": "1 கொரிந்தியர் 16:8", "verseNumber": 8, "scripture": "ஆகிலும் பெந்தெகோஸ்தே பண்டிகைவரைக்கும் எபேசு பட்டணத்தில் இருப்பேன்."},{"reference": "1 கொரிந்தியர் 16:9", "verseNumber": 9, "scripture": "ஏனெனில் இங்கே பெரிதும் அநுகூலமுமான கதவு எனக்குத் திறக்கப்பட்டிருக்கிறது; விரோதஞ்செய்கிறவர்களும் அநேகர் இருக்கிறார்கள்."},{"reference": "1 கொரிந்தியர் 16:10", "verseNumber": 10, "scripture": "தீமோத்தேயு உங்களிடத்திற்கு வந்தானேயாகில், அவன் உங்களிடத்தில் பயமில்லாமலிருக்கப் பாருங்கள்; என்னைப்போல அவனும் கர்த்தருடைய கிரியையை நடப்பிக்கிறானே."},{"reference": "1 கொரிந்தியர் 16:11", "verseNumber": 11, "scripture": "ஆனபடியினால் ஒருவனும் அவனை அற்பமாய் எண்ணாதிருப்பானாக; சகோதரரோடேகூட அவன் வருகிறதற்கு நான் காத்திருக்கிறபடியால், என்னிடத்தில் வரும்படிக்கு அவனைச் சமாதானத்தோடே வழிவிட்டனுப்புங்கள்."},{"reference": "1 கொரிந்தியர் 16:12", "verseNumber": 12, "scripture": "சகோதரனாகிய அப்பொல்லோவைக்குறித்தோவெனில், சகோதரரோடேகூட உங்களிடத்தில் வரும்படிக்கு அவனை மிகவும் வேண்டிக்கொண்டேன்; ஆகிலும் இப்பொழுது வர அவனுக்கு மனதில்லை; அவனுக்கு நற்சமயம் உண்டாயிருக்கும்போது வருவான்."},{"reference": "1 கொரிந்தியர் 16:13", "verseNumber": 13, "scripture": "விழித்திருங்கள், விசுவாசத்திலே நிலைத்திருங்கள், புருஷராயிருங்கள், திடன்கொள்ளுங்கள்."},{"reference": "1 கொரிந்தியர் 16:14", "verseNumber": 14, "scripture": "உங்கள் காரியங்களெல்லாம் அன்போடே செய்யப்படக்கடவது."},{"reference": "1 கொரிந்தியர் 16:15", "verseNumber": 15, "scripture": "சகோதரரே, ஸ்தேவானுடைய வீட்டார் அகாயா நாட்டிலே முதற்பலனானவர்களென்றும், பரிசுத்தவான்களுக்கு ஊழியஞ்செய்யும்படிக்குத் தங்களை ஒப்புவித்திருக்கிறார்களென்றும் அறிந்திருக்கிறீர்களே."},{"reference": "1 கொரிந்தியர் 16:16", "verseNumber": 16, "scripture": "இப்படிப்பட்டவர்களுக்கும், உடன்வேலையாட்களாய்ப் பிரயாசப்படுகிற மற்ற யாவருக்கும் நீங்கள் கீழ்ப்படிந்திருக்கவேண்டுமென்று உங்களுக்குப் புத்திசொல்லுகிறேன்."},{"reference": "1 கொரிந்தியர் 16:17", "verseNumber": 17, "scripture": "ஸ்தேவான், பொர்த்துனாத்து, அகாயுக்கு என்பவர்கள் வந்ததற்காகச் சந்தோஷமாயிருக்கிறேன், நீங்கள் எனக்குச் செய்யவேண்டியதாயிருந்ததை அவர்கள் செய்திருக்கிறார்கள்."},{"reference": "1 கொரிந்தியர் 16:18", "verseNumber": 18, "scripture": "அவர்கள் என் ஆவிக்கும் உங்கள் ஆவிக்கும் ஆறுதல் செய்தார்கள்; இப்படிப்பட்டவர்களை அங்கிகாரம்பண்ணுங்கள்."},{"reference": "1 கொரிந்தியர் 16:19", "verseNumber": 19, "scripture": "ஆசியா நாட்டிலுள்ள சபையார் உங்களை வாழ்த்துகிறார்கள். ஆக்கில்லாவும் பிரிஸ்கில்லாளும் தங்கள் வீட்டிலே கூடுகிற சபையோடுங்கூடக் கர்த்தருக்குள் உங்களை மிகவும் வாழ்த்துகிறார்கள்."},{"reference": "1 கொரிந்தியர் 16:20", "verseNumber": 20, "scripture": "சகோதரரெல்லாரும் உங்களை வாழ்த்துகிறார்கள். ஒருவரையொருவர் பரிசுத்த முத்தத்தோடே வாழ்த்துங்கள்."},{"reference": "1 கொரிந்தியர் 16:21", "verseNumber": 21, "scripture": "பவுலாகிய நான் என் கையெழுத்தாலே உங்களை வாழ்த்துகிறேன்."},{"reference": "1 கொரிந்தியர் 16:22", "verseNumber": 22, "scripture": "ஒருவன் கர்த்தராகிய இயேசுகிறிஸ்துவினிடத்தில் அன்புகூராமற்போனால், அவன் சபிக்கப்பட்டவனாயிருக்கக்கடவன், கர்த்தர் வருகிறார்."},{"reference": "1 கொரிந்தியர் 16:23", "verseNumber": 23, "scripture": "கர்த்தராகிய இயேசுகிறிஸ்துவினுடைய கிருபை உங்களுடனேகூட இருப்பதாக."},{"reference": "1 கொரிந்தியர் 16:24", "verseNumber": 24, "scripture": "கிறிஸ்து இயேசுவுக்குள்ளான என்னுடைய அன்பு உங்களெல்லாரோடுங்கூட இருப்பதாக. ஆமென்."}]}