{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "2 கொரிந்தியர்",
     "bookAbbreviation":  "2 கொரி",
     "chapterNumber":  11,
     "verses":  [
        {
            "reference":  "2 கொரிந்தியர் 11:1",
             "verseNumber":  1,
             "scripture":  "என் புத்தியீனத்தை நீங்கள் சற்றே சகித்தால் நலமாயிருக்கும்; என்னைச் சகித்துமிருக்கிறீர்களே."
        },
        {
            "reference":  "2 கொரிந்தியர் 11:2",
             "verseNumber":  2,
             "scripture":  "நான் உங்களைக் கற்புள்ள கன்னிகையாகக் கிறிஸ்து என்னும் ஒரே புருஷனுக்கு ஒப்புக்கொடுக்க நியமித்தபடியால், உங்களுக்காக தேவவைராக்கியமான வைராக்கியங்கொண்டிருக்கிறேன்."
        },
        {
            "reference":  "2 கொரிந்தியர் 11:3",
             "verseNumber":  3,
             "scripture":  "ஆகிலும், சர்ப்பமானது தன்னுடைய தந்திரத்தினாலே ஏவாளை வஞ்சித்ததுபோல, உங்கள் மனதும் கிறிஸ்துவைப்பற்றிய உண்மையினின்று விலகும்படி கெடுக்கப்படுமோவென்று பயந்திருக்கிறேன்."
        },
        {
            "reference":  "2 கொரிந்தியர் 11:4",
             "verseNumber":  4,
             "scripture":  "எப்படியெனில், உங்களிடத்தில் வருகிறவன் நாங்கள் பிரசங்கியாத வேறொரு இயேசுவைப் பிரசங்கித்தானானால், அல்லது நீங்கள் பெற்றிராத வேறொரு ஆவியையும், நீங்கள் ஏற்றுக்கொள்ளாத வேறொரு சுவிசேஷத்தையும் பெற்றீர்களானால், நன்றாய்ச் சகித்திருப்பீர்களே."
        },
        {
            "reference":  "2 கொரிந்தியர் 11:5",
             "verseNumber":  5,
             "scripture":  "மகா பிரதான அப்போஸ்தலரிலும், நான் ஒன்றிலும் குறைவுள்ளவனல்லவென்று எண்ணுகிறேன்."
        },
        {
            "reference":  "2 கொரிந்தியர் 11:6",
             "verseNumber":  6,
             "scripture":  "நான் பேச்சிலே கல்லாதவனாயிருந்தாலும், அறிவிலே கல்லாதவனல்ல; எந்த விஷயத்திலும் எல்லாருக்குமுன்பாகவும் உங்களுக்குள்ளே நாங்கள் வெளிப்பட்டிருக்கிறோமே."
        },
        {
            "reference":  "2 கொரிந்தியர் 11:7",
             "verseNumber":  7,
             "scripture":  "நீங்கள் உயர்த்தப்படும்படி நான் என்னைத்தானே தாழ்த்தி, தேவனுடைய சுவிசேஷத்தை இலவசமாய் உங்களுக்குப் பிரசங்கித்ததினாலே குற்றஞ்செய்தேனோ?"
        },
        {
            "reference":  "2 கொரிந்தியர் 11:8",
             "verseNumber":  8,
             "scripture":  "உங்களுக்கு ஊழியஞ்செய்யும்படிக்கு, மற்றச் சபைகளிடத்தில் சம்பளத்தைப்பெற்று, அவர்களைக் கொள்ளையிட்டேன்."
        },
        {
            "reference":  "2 கொரிந்தியர் 11:9",
             "verseNumber":  9,
             "scripture":  "நான் உங்களோடிருந்து குறைவுபட்டபோதும், ஒருவரையும் நான் வருத்தப்படுத்தவில்லை; மக்கெதோனியாவிலிருந்து வந்த சகோதரர் என் குறைவை நிறைவாக்கினார்கள்; எவ்விதத்திலேயும் உங்களுக்குப் பாரமாயிராதபடிக்கு ஜாக்கிரதையாயிருந்தேன், இனிமேலும் ஜாக்கிரதையாயிருப்பேன்."
        },
        {
            "reference":  "2 கொரிந்தியர் 11:10",
             "verseNumber":  10,
             "scripture":  "அகாயா நாட்டின் திசைகளிலே இந்தப் புகழ்ச்சி என்னைவிட்டு நீங்குவதில்லையென்று என்னிலுள்ள கிறிஸ்துவினுடைய சத்தியத்தைக்கொண்டு சொல்லுகிறேன்."
        },
        {
            "reference":  "2 கொரிந்தியர் 11:11",
             "verseNumber":  11,
             "scripture":  "இப்படிச் சொல்லவேண்டியதென்ன? நான் உங்களைச் சிநேகியாதபடியினாலேயோ? தேவன் அறிவார்."
        },
        {
            "reference":  "2 கொரிந்தியர் 11:12",
             "verseNumber":  12,
             "scripture":  "மேலும், எங்களை விரோதிக்கச் சமயந்தேடுகிறவர்களுக்குச் சமயம் கிடையாதபடிக்கு, தங்களைக்குறித்து மேன்மைபாராட்டுகிற காரியத்தில் அவர்கள் எங்களைப்போலக் காணப்படும்படி, நான் செய்வதையே இன்னும் செய்வேன்."
        },
        {
            "reference":  "2 கொரிந்தியர் 11:13",
             "verseNumber":  13,
             "scripture":  "அப்படிப்பட்டவர்கள் கள்ள அப்போஸ்தலர்கள், கபடமுள்ள வேலையாட்கள், கிறிஸ்துவினுடைய அப்போஸ்தலரின் வேஷத்தைத் தரித்துக்கொண்டவர்களாயிருக்கிறார்கள்."
        },
        {
            "reference":  "2 கொரிந்தியர் 11:14",
             "verseNumber":  14,
             "scripture":  "அது ஆச்சரியமல்ல, சாத்தானும் ஒளியின் தூதனுடைய வேஷத்தைத் தரித்துக்கொள்வானே."
        },
        {
            "reference":  "2 கொரிந்தியர் 11:15",
             "verseNumber":  15,
             "scripture":  "ஆகையால் அவனுடைய ஊழியக்காரரும் நீதியின் ஊழியக்காரருடைய வேஷத்தைத் தரித்துக்கொண்டால் அது ஆச்சரியமல்லவே; அவர்கள் முடிவு அவர்கள் கிரியைகளுக்குத்தக்கதாயிருக்கும்."
        },
        {
            "reference":  "2 கொரிந்தியர் 11:16",
             "verseNumber":  16,
             "scripture":  "பின்னும் நான் சொல்லுகிறேன்; ஒருவனும் என்னைப் புத்தியீனனென்று எண்ணவேண்டாம்; அப்படி எண்ணினால், நானும் சற்றே மேன்மைபாராட்டும்படி, என்னைப் புத்தியீனனைப்போலாகிலும் ஏற்றுக்கொள்ளுங்கள்."
        },
        {
            "reference":  "2 கொரிந்தியர் 11:17",
             "verseNumber":  17,
             "scripture":  "இப்படி நான் சொல்லுகிறது கர்த்தருக்கேற்றபடி சொல்லாமல், மேன்மைபாராட்டும் தைரியத்தினாலே புத்தியீனனைப்போலச் சொல்லுகிறேன்."
        },
        {
            "reference":  "2 கொரிந்தியர் 11:18",
             "verseNumber":  18,
             "scripture":  "அநேகர் மாம்சத்திற்கேற்றபடி மேன்மைபாராட்டிக்கொள்ளுகையில், நானும் மேன்மைபாராட்டுவேன்."
        },
        {
            "reference":  "2 கொரிந்தியர் 11:19",
             "verseNumber":  19,
             "scripture":  "நீங்கள் புத்தியுள்ளவர்களாயிருந்து புத்தியில்லாதவர்களைச் சந்தோஷமாய்ச் சகித்திருக்கிறீர்களே."
        },
        {
            "reference":  "2 கொரிந்தியர் 11:20",
             "verseNumber":  20,
             "scripture":  "ஒருவன் உங்களைச் சிறையாக்கினாலும், ஒருவன் உங்களைப் பட்சித்தாலும், ஒருவன் உங்களைக் கைவசப்படுத்தினாலும், ஒருவன் தன்னை உயர்த்தினாலும், ஒருவன் உங்களை முகத்தில் அறைந்தாலும் சகித்திருக்கிறீர்களே."
        },
        {
            "reference":  "2 கொரிந்தியர் 11:21",
             "verseNumber":  21,
             "scripture":  "நாங்கள் பலவீனரானதுபோல, எங்களுக்கு வந்த கனவீனத்தைக்குறித்துப்பேசுகிறேன்; ஒருவன் எதிலே துணிவுள்ளவனாயிருக்கிறானோ அதிலே நானும் துணிவுள்ளவனாயிருக்கிறேன்; இப்படிப் புத்தியீனமாய்ப் பேசுகிறேன்."
        },
        {
            "reference":  "2 கொரிந்தியர் 11:22",
             "verseNumber":  22,
             "scripture":  "அவர்கள் எபிரெயரா? நானும் எபிரெயன்; அவர்கள் இஸ்ரவேலரா? நானும் இஸ்ரவேலன்; அவர்கள் ஆபிரகாமின் சந்ததியாரா? நானும் ஆபிரகாமின் சந்ததியான்."
        },
        {
            "reference":  "2 கொரிந்தியர் 11:23",
             "verseNumber":  23,
             "scripture":  "அவர்கள் கிறிஸ்துவின் ஊழியக்காரரா? நான் அதிகம்; புத்தியீனமாய்ப் பேசுகிறேன்; நான் அதிகமாய்ப் பிரயாசப்பட்டவன், அதிகமாய் அடிபட்டவன், அதிகமாய்க் காவல்களில் வைக்கப்பட்டவன், அநேகந்தரம் மரண அவதியில் அகப்பட்டவன்."
        },
        {
            "reference":  "2 கொரிந்தியர் 11:24",
             "verseNumber":  24,
             "scripture":  "யூதர்களால் ஒன்றுகுறைய நாற்பதடியாக ஐந்து தரம் அடிபட்டேன்;"
        },
        {
            "reference":  "2 கொரிந்தியர் 11:25",
             "verseNumber":  25,
             "scripture":  "மூன்றுதரம் மிலாறுகளால் அடிபட்டேன், ஒருதரம் கல்லெறியுண்டேன், மூன்றுதரம் கப்பற்சேதத்தில் இருந்தேன், கடலிலே ஒரு இராப்பகல் முழுவதும் போக்கினேன்."
        },
        {
            "reference":  "2 கொரிந்தியர் 11:26",
             "verseNumber":  26,
             "scripture":  "அநேகந்தரம் பிரயாணம்பண்ணினேன்; ஆறுகளால் வந்த மோசங்களிலும், கள்ளரால் வந்த மோசங்களிலும், என் சுயஜனங்களால் வந்த மோசங்களிலும், அந்நிய ஜனங்களால் வந்த மோசங்களிலும், பட்டணங்களில் உண்டான மோசங்களிலும், வனாந்தரத்தில் உண்டான மோசங்களிலும், சமுத்திரத்தில் உண்டான மோசங்களிலும், கள்ளச்சகோதரரிடத்தில் உண்டான மோசங்களிலும்;"
        },
        {
            "reference":  "2 கொரிந்தியர் 11:27",
             "verseNumber":  27,
             "scripture":  "பிரயாசத்திலும், வருத்தத்திலும் அநேகமுறை கண்விழிப்புகளிலும், பசியிலும் தாகத்திலும், அநேகமுறை உபவாசங்களிலும், குளிரிலும், நிர்வாணத்திலும் இருந்தேன்."
        },
        {
            "reference":  "2 கொரிந்தியர் 11:28",
             "verseNumber":  28,
             "scripture":  "இவை முதலானவைகளையல்லாமல், எல்லாச் சபைகளைக்குறித்தும் உண்டாயிருக்கிற கவலை என்னை நாள்தோறும் நெருக்குகிறது."
        },
        {
            "reference":  "2 கொரிந்தியர் 11:29",
             "verseNumber":  29,
             "scripture":  "ஒருவன் பலவீனனானால் நானும் பலவீனனாகிறதில்லையோ? ஒருவன் இடறினால் என் மனம் எரியாதிருக்குமோ?"
        },
        {
            "reference":  "2 கொரிந்தியர் 11:30",
             "verseNumber":  30,
             "scripture":  "நான் மேன்மைபாராட்டவேண்டுமானால், என் பலவீனத்திற்கடுத்தவைகளைக்குறித்து மேன்மைபாராட்டுவேன்."
        },
        {
            "reference":  "2 கொரிந்தியர் 11:31",
             "verseNumber":  31,
             "scripture":  "என்றென்றைக்கும் ஸ்தோத்தரிக்கப்பட்ட தேவனும், நம்முடைய கர்த்தராகிய இயேசுகிறிஸ்துவின் பிதாவுமானவர் நான் பொய் சொல்லுகிறதில்லையென்று அறிவார்."
        },
        {
            "reference":  "2 கொரிந்தியர் 11:32",
             "verseNumber":  32,
             "scripture":  "தமஸ்கு பட்டணத்து அரேத்தா ராஜாவினுடைய சேனைத்தலைவன் என்னைப் பிடிக்கவேண்டுமென்று தமஸ்கருடைய பட்டணத்தைக் காவல்வைத்துக்காத்தான்;"
        },
        {
            "reference":  "2 கொரிந்தியர் 11:33",
             "verseNumber":  33,
             "scripture":  "அப்பொழுது நான் கூடையிலே வைக்கப்பட்டு, ஜன்னலிலிருந்து மதில் வழியாய் இறக்கிவிடப்பட்டு, அவனுடைய கைக்குத் தப்பினேன்."
        }
    ]
}