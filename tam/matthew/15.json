{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "மத்தேயு",
     "bookAbbreviation":  "மத்",
     "chapterNumber":  15,
     "verses":  [
        {
            "reference":  "மத்தேயு 15:1",
             "verseNumber":  1,
             "scripture":  "அப்பொழுது, எருசலேமிலிருந்து வந்த வேதபாரகரும் பரிசேயரும் இயேசுவினிடத்தில் வந்து:"
        },
        {
            "reference":  "மத்தேயு 15:2",
             "verseNumber":  2,
             "scripture":  "உம்முடைய சீஷர்கள் முன்னோர்களின் பாரம்பரியத்தை ஏன் மீறி நடக்கிறார்கள்? கைகழுவாமல் போஜனம்பண்ணுகிறார்களே! என்றார்கள்."
        },
        {
            "reference":  "மத்தேயு 15:3",
             "verseNumber":  3,
             "scripture":  "அவர்களுக்கு அவர் பிரதியுத்தரமாக: நீங்கள் உங்கள் பாரம்பரியத்தினாலே தேவனுடைய கற்பனையை ஏன் மீறி நடக்கிறீர்கள்?"
        },
        {
            "reference":  "மத்தேயு 15:4",
             "verseNumber":  4,
             "scripture":  "உன் தகப்பனையும் உன் தாயையும் கனம்பண்ணுவாயாக என்றும்; தகப்பனையாவது தாயையாவது நிந்திக்கிறவன் கொல்லப்படவேண்டும் என்றும், தேவன் கற்பித்திருக்கிறாரே."
        },
        {
            "reference":  "மத்தேயு 15:5",
             "verseNumber":  5,
             "scripture":  "நீங்களோ, எவனாகிலும் தகப்பனையாவது தாயையாவது நோக்கி: உனக்கு நான் செய்யத்தக்க உதவி எது உண்டோ, அதைக் காணிக்கையாகக் கொடுக்கிறேன் என்று சொல்லி, தன் தகப்பனையாவது தன் தாயையாவது கனம்பண்ணாமற்போனாலும், அவனுடைய கடமை தீர்ந்ததென்று போதித்து,"
        },
        {
            "reference":  "மத்தேயு 15:6",
             "verseNumber":  6,
             "scripture":  "உங்கள் பாரம்பரியத்தினாலே தேவனுடைய கற்பனையை அவமாக்கிவருகிறீர்கள்."
        },
        {
            "reference":  "மத்தேயு 15:7",
             "verseNumber":  7,
             "scripture":  "மாயக்காரரே, உங்களைக்குறித்து:"
        },
        {
            "reference":  "மத்தேயு 15:8",
             "verseNumber":  8,
             "scripture":  "இந்த ஜனங்கள் தங்கள் வாயினால் என்னிடத்தில் சேர்ந்து, தங்கள் உதடுகளினால் என்னைக் கனம்பண்ணுகிறார்கள்; அவர்கள் இருதயமோ எனக்குத் தூரமாய் விலகியிருக்கிறது;"
        },
        {
            "reference":  "மத்தேயு 15:9",
             "verseNumber":  9,
             "scripture":  "மனுஷருடைய கற்பனைகளை உபதேசங்களாகப் போதித்து, வீணாய் எனக்கு ஆராதனை செய்கிறார்கள் என்று, ஏசாயா தீர்க்கதரிசி நன்றாய்ச் சொல்லியிருக்கிறான் என்றார்."
        },
        {
            "reference":  "மத்தேயு 15:10",
             "verseNumber":  10,
             "scripture":  "பின்பு அவர் ஜனங்களை வரவழைத்து, அவர்களை நோக்கி: நீங்கள் கேட்டு உணருங்கள்."
        },
        {
            "reference":  "மத்தேயு 15:11",
             "verseNumber":  11,
             "scripture":  "வாய்க்குள்ளே போகிறது மனுஷனைத் தீட்டுப்படுத்தாது, வாயிலிருந்து புறப்படுகிறதே மனுஷனைத் தீட்டுப்படுத்தும் என்றார்."
        },
        {
            "reference":  "மத்தேயு 15:12",
             "verseNumber":  12,
             "scripture":  "அப்பொழுது, அவருடைய சீஷர்கள் அவரிடத்தில் வந்து: பரிசேயர் இந்த வசனத்தைக் கேட்டு இடறலடைந்தார்கள் என்று அறிவீரா என்றார்கள்."
        },
        {
            "reference":  "மத்தேயு 15:13",
             "verseNumber":  13,
             "scripture":  "அவர் பிரதியுத்தரமாக: என் பரமபிதா நடாத நாற்றெல்லாம் வேரோடே பிடுங்கப்படும்."
        },
        {
            "reference":  "மத்தேயு 15:14",
             "verseNumber":  14,
             "scripture":  "அவர்களை விட்டுவிடுங்கள், அவர்கள் குருடருக்கு வழிகாட்டுகிற குருடராயிருக்கிறார்கள்; குருடனுக்குக் குருடன் வழிகாட்டினால் இருவரும் குழியிலே விழுவார்களே என்றார்."
        },
        {
            "reference":  "மத்தேயு 15:15",
             "verseNumber":  15,
             "scripture":  "அப்பொழுது, பேதுரு அவரை நோக்கி: இந்த உவமையை எங்களுக்கு வெளிப்படுத்தவேண்டும் என்றான்."
        },
        {
            "reference":  "மத்தேயு 15:16",
             "verseNumber":  16,
             "scripture":  "அதற்கு இயேசு: நீங்களும் இன்னும் உணர்வில்லாதவர்களாயிருக்கிறீர்களா?"
        },
        {
            "reference":  "மத்தேயு 15:17",
             "verseNumber":  17,
             "scripture":  "வாய்க்குள்ளே போகிறதெல்லாம் வயிற்றில் சென்று ஆசனவழியாய்க் கழிந்துபோகும் என்பதை நீங்கள் இன்னும் அறியவில்லையா?"
        },
        {
            "reference":  "மத்தேயு 15:18",
             "verseNumber":  18,
             "scripture":  "வாயிலிருந்து புறப்படுகிறவைகள் இருதயத்திலிருந்து புறப்பட்டுவரும்; அவைகளே மனுஷனைத் தீட்டுப்படுத்தும்."
        },
        {
            "reference":  "மத்தேயு 15:19",
             "verseNumber":  19,
             "scripture":  "எப்படியெனில், இருதயத்திலிருந்து பொல்லாத சிந்தனைகளும், கொலைபாதகங்களும், விபசாரங்களும், வேசித்தனங்களும், களவுகளும், பொய்ச்சாட்சிகளும், தூஷணங்களும் புறப்பட்டுவரும்."
        },
        {
            "reference":  "மத்தேயு 15:20",
             "verseNumber":  20,
             "scripture":  "இவைகளே மனுஷனைத் தீட்டுப்படுத்தும்; கைகழுவாமல் சாப்பிடுகிறது மனுஷனைத் தீட்டுப்படுத்தாது என்றார்."
        },
        {
            "reference":  "மத்தேயு 15:21",
             "verseNumber":  21,
             "scripture":  "பின்பு, இயேசு அவ்விடம் விட்டுப் புறப்பட்டு, தீரு சீதோன் பட்டணங்களின் திசைகளுக்குப் போனார்."
        },
        {
            "reference":  "மத்தேயு 15:22",
             "verseNumber":  22,
             "scripture":  "அப்பொழுது, அந்தத் திசைகளில் குடியிருக்கிற கானானிய ஸ்திரீ ஒருத்தி அவரிடத்தில் வந்து: ஆண்டவரே, தாவீதின் குமாரனே, எனக்கு இரங்கும், என் மகள் பிசாசினால் கொடிய வேதனைப்படுகிறாள் என்று சொல்லிக் கூப்பிட்டாள்."
        },
        {
            "reference":  "மத்தேயு 15:23",
             "verseNumber":  23,
             "scripture":  "அவளுக்குப் பிரதியுத்தரமாக அவர் ஒரு வார்த்தையும் சொல்லவில்லை. அப்பொழுது அவருடைய சீஷர்கள் வந்து: இவள் நம்மைப் பின்தொடர்ந்து கூப்பிடுகிறாளே, இவளை அனுப்பிவிடும் என்று அவரை வேண்டிக்கொண்டார்கள்."
        },
        {
            "reference":  "மத்தேயு 15:24",
             "verseNumber":  24,
             "scripture":  "அதற்கு அவர்: காணாமற்போன ஆடுகளாகிய இஸ்ரவேல் வீட்டாரிடத்திற்கு அனுப்பப்பட்டேனேயன்றி, மற்றப்படியல்லவென்றார்."
        },
        {
            "reference":  "மத்தேயு 15:25",
             "verseNumber":  25,
             "scripture":  "அவள் வந்து: ஆண்டவரே, எனக்கு உதவிசெய்யும் என்று அவரைப் பணிந்துகொண்டாள்."
        },
        {
            "reference":  "மத்தேயு 15:26",
             "verseNumber":  26,
             "scripture":  "அவர் அவளை நோக்கி: பிள்ளைகளின் அப்பத்தை எடுத்து, நாய்க்குட்டிகளுக்குப் போடுகிறது நல்லதல்ல என்றார்."
        },
        {
            "reference":  "மத்தேயு 15:27",
             "verseNumber":  27,
             "scripture":  "அதற்கு அவள்: மெய்தான் ஆண்டவரே, ஆகிலும் நாய்க்குட்டிகள் தங்கள் எஜமான்களின் மேஜையிலிருந்து விழும் துணிக்கைகளைத் தின்னுமே என்றாள்."
        },
        {
            "reference":  "மத்தேயு 15:28",
             "verseNumber":  28,
             "scripture":  "இயேசு அவளுக்குப் பிரதியுத்தரமாக: ஸ்திரீயே, உன் விசுவாசம் பெரியது; நீ விரும்புகிறபடி உனக்கு ஆகக்கடவது என்றார். அந்நேரமே அவள் மகள் ஆரோக்கியமானாள்."
        },
        {
            "reference":  "மத்தேயு 15:29",
             "verseNumber":  29,
             "scripture":  "இயேசு அவ்விடம் விட்டுப் புறப்பட்டு, கலிலேயாக் கடலருகே வந்து, ஒரு மலையின்மேல் ஏறி, அங்கே உட்கார்ந்தார்."
        },
        {
            "reference":  "மத்தேயு 15:30",
             "verseNumber":  30,
             "scripture":  "அப்பொழுது, சப்பாணிகள், குருடர், ஊமையர், ஊனர் முதலிய அநேகரை, திரளான ஜனங்கள் கூட்டிக்கொண்டு இயேசுவினிடத்தில் வந்து, அவர்களை அவர் பாதத்திலே வைத்தார்கள்; அவர்களை அவர் சொஸ்தப்படுத்தினார்."
        },
        {
            "reference":  "மத்தேயு 15:31",
             "verseNumber":  31,
             "scripture":  "ஊமையர் பேசுகிறதையும், ஊனர் சொஸ்தமடைகிறதையும், சப்பாணிகள் நடக்கிறதையும், குருடர் பார்க்கிறதையும் ஜனங்கள் கண்டு, ஆச்சரியப்பட்டு, இஸ்ரவேலின் தேவனை மகிமைப்படுத்தினார்கள்."
        },
        {
            "reference":  "மத்தேயு 15:32",
             "verseNumber":  32,
             "scripture":  "பின்பு, இயேசு தம்முடைய சீஷர்களை அழைத்து: ஜனங்களுக்காகப் பரிதபிக்கிறேன், இவர்கள் என்னிடத்தில் மூன்றுநாள் தங்கியிருந்து சாப்பிட ஒன்றுமில்லாதிருக்கிறார்கள்; இவர்களைப் பட்டினியாய் அனுப்பிவிட எனக்கு மனதில்லை, வழியில் சோர்ந்துபோவார்களே என்றார்."
        },
        {
            "reference":  "மத்தேயு 15:33",
             "verseNumber":  33,
             "scripture":  "அதற்கு அவருடைய சீஷர்கள்: இவ்வளவு திரளான ஜனங்களுக்குத் திருப்தியுண்டாகும்படி வேண்டிய அப்பங்கள் இந்த வனாந்தரத்திலே நமக்கு எப்படி அகப்படும் என்றார்கள்."
        },
        {
            "reference":  "மத்தேயு 15:34",
             "verseNumber":  34,
             "scripture":  "அதற்கு இயேசு: உங்களிடத்தில் எத்தனை அப்பங்கள் உண்டு என்று கேட்டார். அவர்கள்: ஏழு அப்பங்களும் சில சிறு மீன்களும் உண்டு என்றார்கள்."
        },
        {
            "reference":  "மத்தேயு 15:35",
             "verseNumber":  35,
             "scripture":  "அப்பொழுது அவர் ஜனங்களைத் தரையில் பந்தியிருக்கக் கட்டளையிட்டு,"
        },
        {
            "reference":  "மத்தேயு 15:36",
             "verseNumber":  36,
             "scripture":  "அந்த ஏழு அப்பங்களையும் அந்த மீன்களையும் எடுத்து, ஸ்தோத்திரம்பண்ணி, பிட்டுத் தம்முடைய சீஷர்களிடத்தில் கொடுத்தார்; சீஷர்கள் ஜனங்களுக்குப் பரிமாறினார்கள்."
        },
        {
            "reference":  "மத்தேயு 15:37",
             "verseNumber":  37,
             "scripture":  "எல்லாரும் சாப்பிட்டுத் திருப்தியடைந்தார்கள்; மீதியான துணிக்கைகளை ஏழு கூடைநிறைய எடுத்தார்கள்."
        },
        {
            "reference":  "மத்தேயு 15:38",
             "verseNumber":  38,
             "scripture":  "ஸ்திரீகளும் பிள்ளைகளும் தவிர, சாப்பிட்ட புருஷர் நாலாயிரம்பேராயிருந்தார்கள்."
        },
        {
            "reference":  "மத்தேயு 15:39",
             "verseNumber":  39,
             "scripture":  "அவர் ஜனங்களை அனுப்பிவிட்டு படவில் ஏறி, மக்தலாவின் எல்லைகளில் வந்தார்."
        }
    ]
}