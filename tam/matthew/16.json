{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "மத்தேயு",
     "bookAbbreviation":  "மத்",
     "chapterNumber":  16,
     "verses":  [
        {
            "reference":  "மத்தேயு 16:1",
             "verseNumber":  1,
             "scripture":  "பரிசேயரும், சதுசேயரும் அவரைச் சோதிக்கும்படி அவரிடத்தில் வந்து: வானத்திலிருந்து ஓர் அடையாளத்தைத் தங்களுக்குக் காண்பிக்கவேண்டும் என்று கேட்டார்கள்."
        },
        {
            "reference":  "மத்தேயு 16:2",
             "verseNumber":  2,
             "scripture":  "அவர்களுக்கு அவர் பிரதியுத்தரமாக: அஸ்தமனமாகிறபோது, செவ்வானமிட்டிருக்கிறது, அதினால் வெளிவாங்கும் என்று சொல்லுகிறீர்கள்."
        },
        {
            "reference":  "மத்தேயு 16:3",
             "verseNumber":  3,
             "scripture":  "உதயமாகிறபோது, செவ்வானமும் மந்தாரமுமாயிருக்கிறது, அதினால் இன்றைக்குக் காற்றும் மழையும் உண்டாகும் என்று சொல்லுகிறீர்கள். மாயக்காரரே, வானத்தின் தோற்றத்தை நிதானிக்க உங்களுக்குத் தெரியுமே, காலங்களின் அடையாளங்களை நிதானிக்க உங்களால் கூடாதா?"
        },
        {
            "reference":  "மத்தேயு 16:4",
             "verseNumber":  4,
             "scripture":  "இந்தப் பொல்லாத விபசாரசந்ததியார் அடையாளம் தேடுகிறார்கள்; யோனா தீர்க்கதரிசியின் அடையாளமேயன்றி வேறே அடையாளம் இவர்களுக்குக் கொடுக்கப்படுவதில்லை என்று சொல்லி, அவர்களை விட்டுப் புறப்பட்டுப்போனார்."
        },
        {
            "reference":  "மத்தேயு 16:5",
             "verseNumber":  5,
             "scripture":  "அவருடைய சீஷர்கள் அக்கரை சேர்ந்தபோது, அப்பங்களைக் கொண்டுவர மறந்துபோனார்கள்."
        },
        {
            "reference":  "மத்தேயு 16:6",
             "verseNumber":  6,
             "scripture":  "இயேசு அவர்களை நோக்கி: பரிசேயர் சதுசேயர் என்பவர்களின் புளித்தமாவைக்குறித்து எச்சரிக்கையாயிருங்கள் என்றார்."
        },
        {
            "reference":  "மத்தேயு 16:7",
             "verseNumber":  7,
             "scripture":  "நாம் அப்பங்களைக் கொண்டுவராதபடியால் இப்படிச் சொல்லுகிறார் என்று அவர்கள் தங்களுக்குள்ளே யோசனைபண்ணிக்கொண்டார்கள்."
        },
        {
            "reference":  "மத்தேயு 16:8",
             "verseNumber":  8,
             "scripture":  "இயேசு அதை அறிந்து: அற்பவிசுவாசிகளே, அப்பங்களைக் கொண்டுவராததைக்குறித்து நீங்கள் உங்களுக்குள்ளே யோசனைபண்ணுகிறதென்ன?"
        },
        {
            "reference":  "மத்தேயு 16:9",
             "verseNumber":  9,
             "scripture":  "இன்னும் நீங்கள் உணரவில்லையா? ஐந்து அப்பங்களை ஐயாயிரம்பேருக்குப் பகிர்ந்ததையும், மீதியானதை எத்தனை கூடைநிறைய எடுத்தீர்கள் என்பதையும்;"
        },
        {
            "reference":  "மத்தேயு 16:10",
             "verseNumber":  10,
             "scripture":  "ஏழு அப்பங்களை நாலாயிரம்பேருக்குப் பகிர்ந்ததையும், மீதியானதை எத்தனை கூடைநிறைய எடுத்தீர்கள் என்பதையும் நீங்கள் நினைவுகூராமலிருக்கிறீர்களா?"
        },
        {
            "reference":  "மத்தேயு 16:11",
             "verseNumber":  11,
             "scripture":  "பரிசேயர் சதுசேயர் என்பவர்களின் புளித்தமாவுக்கு எச்சரிக்கையாயிருக்கவேண்டும் என்று நான் சொன்னது அப்பத்தைக்குறித்துச் சொல்லவில்லை என்று நீங்கள் உணராதிருக்கிறது எப்படி என்றார்."
        },
        {
            "reference":  "மத்தேயு 16:12",
             "verseNumber":  12,
             "scripture":  "அப்பொழுது, அவர் அப்பத்தின் புளித்தமாவைக்குறித்து எச்சரிக்கையாயிருக்கவேண்டுமென்று சொல்லாமல், பரிசேயர் சதுசேயர் என்பவர்களின் உபதேசத்தைக்குறித்தே அப்படிச் சொன்னார் என்று அறிந்துகொண்டார்கள்."
        },
        {
            "reference":  "மத்தேயு 16:13",
             "verseNumber":  13,
             "scripture":  "பின்பு, இயேசு பிலிப்பு செசரியாவின் திசைகளில் வந்தபோது, தம்முடைய சீஷரை நோக்கி: மனுஷகுமாரனாகிய என்னை ஜனங்கள் யார் என்று சொல்லுகிறார்கள் என்று கேட்டார்."
        },
        {
            "reference":  "மத்தேயு 16:14",
             "verseNumber":  14,
             "scripture":  "அதற்கு அவர்கள்: சிலர் உம்மை யோவான்ஸ்நானன் என்றும், சிலர் எலியா என்றும்; வேறு சிலர் எரேமியா அல்லது தீர்க்கதரிசிகளில் ஒருவர் என்றும் சொல்லுகிறார்கள் என்றார்கள்."
        },
        {
            "reference":  "மத்தேயு 16:15",
             "verseNumber":  15,
             "scripture":  "அப்பொழுது அவர்: நீங்கள் என்னை யார் என்று சொல்லுகிறீர்கள் என்று கேட்டார்."
        },
        {
            "reference":  "மத்தேயு 16:16",
             "verseNumber":  16,
             "scripture":  "சீமோன் பேதுரு பிரதியுத்தரமாக: நீர் ஜீவனுள்ள தேவனுடைய குமாரனாகிய கிறிஸ்து என்றான்."
        },
        {
            "reference":  "மத்தேயு 16:17",
             "verseNumber":  17,
             "scripture":  "இயேசு அவனை நோக்கி: யோனாவின் குமாரனாகிய சீமோனே, நீ பாக்கியவான்; மாம்சமும் இரத்தமும் இதை உனக்கு வெளிப்படுத்தவில்லை, பரலோகத்திலிருக்கிற என் பிதா இதை உனக்கு வெளிப்படுத்தினார்."
        },
        {
            "reference":  "மத்தேயு 16:18",
             "verseNumber":  18,
             "scripture":  "மேலும், நான் உனக்குச் சொல்லுகிறேன், நீ பேதுருவாய் இருக்கிறாய், இந்தக் கல்லின்மேல் என் சபையைக் கட்டுவேன்; பாதாளத்தின் வாசல்கள் அதை மேற்கொள்வதில்லை."
        },
        {
            "reference":  "மத்தேயு 16:19",
             "verseNumber":  19,
             "scripture":  "பரலோகராஜ்யத்தின் திறவுகோல்களை நான் உனக்குத் தருவேன்; பூலோகத்திலே நீ கட்டுகிறது எதுவோ அது பரலோகத்திலும் கட்டப்பட்டிருக்கும், பூலோகத்திலே நீ கட்டவிழ்ப்பது எதுவோ அது பரலோகத்திலும் கட்டவிழ்க்கப்பட்டிருக்கும் என்றார்."
        },
        {
            "reference":  "மத்தேயு 16:20",
             "verseNumber":  20,
             "scripture":  "அப்பொழுது, தாம் கிறிஸ்துவாகிய இயேசு என்று ஒருவருக்கும் சொல்லாதபடிக்குத் தம்முடைய சீஷர்களுக்குக் கட்டளையிட்டார்."
        },
        {
            "reference":  "மத்தேயு 16:21",
             "verseNumber":  21,
             "scripture":  "அதுமுதல் இயேசு, தாம் எருசலேமுக்குப்போய், மூப்பராலும் பிரதான ஆசாரியராலும், வேதபாரகராலும் பலபாடுகள்பட்டு, கொலையுண்டு, மூன்றாம் நாளில் எழுந்திருக்கவேண்டும் என்பதைத் தம்முடைய சீஷர்களுக்குச் சொல்லத்தொடங்கினார்."
        },
        {
            "reference":  "மத்தேயு 16:22",
             "verseNumber":  22,
             "scripture":  "அப்பொழுது, பேதுரு அவரைத் தனியே அழைத்துக்கொண்டுபோய்: ஆண்டவரே, இது உமக்கு நேரிடக்கூடாதே, இது உமக்குச் சம்பவிப்பதில்லை என்று அவரைக் கடிந்துகொள்ளத்தொடங்கினான்."
        },
        {
            "reference":  "மத்தேயு 16:23",
             "verseNumber":  23,
             "scripture":  "அவரோ திரும்பிப் பேதுருவைப் பார்த்து: எனக்குப் பின்னாகப்போ, சாத்தானே, நீ எனக்கு இடறலாயிருக்கிறாய்; தேவனுக்கு ஏற்றவைகளைச் சிந்தியாமல் மனுஷருக்கு ஏற்றவைகளைச் சிந்திக்கிறாய் என்றார்."
        },
        {
            "reference":  "மத்தேயு 16:24",
             "verseNumber":  24,
             "scripture":  "அப்பொழுது, இயேசு தம்முடைய சீஷர்களை நோக்கி: ஒருவன் என்னைப் பின்பற்றி வர விரும்பினால், அவன் தன்னைத் தான் வெறுத்து, தன் சிலுவையை எடுத்துக்கொண்டு என்னைப் பின்பற்றக்கடவன்."
        },
        {
            "reference":  "மத்தேயு 16:25",
             "verseNumber":  25,
             "scripture":  "தன் ஜீவனை இரட்சிக்க விரும்புகிறவன் அதை இழந்துபோவான்; என்னிமித்தமாகத் தன் ஜீவனை இழந்துபோகிறவன் அதைக் கண்டடைவான்."
        },
        {
            "reference":  "மத்தேயு 16:26",
             "verseNumber":  26,
             "scripture":  "மனுஷன் உலகம் முழுவதையும் ஆதாயப்படுத்திக்கொண்டாலும், தன் ஜீவனை நஷ்டப்படுத்தினால் அவனுக்கு லாபம் என்ன? மனுஷன் தன் ஜீவனுக்கு ஈடாக என்னத்தைக் கொடுப்பான்?"
        },
        {
            "reference":  "மத்தேயு 16:27",
             "verseNumber":  27,
             "scripture":  "மனுஷகுமாரன் தம்முடைய பிதாவின் மகிமைபொருந்தினவராய்த் தம்முடைய தூதரோடுங்கூட வருவார்; அப்பொழுது, அவனவன் கிரியைக்குத்தக்கதாக அவனவனுக்குப் பலனளிப்பார்."
        },
        {
            "reference":  "மத்தேயு 16:28",
             "verseNumber":  28,
             "scripture":  "இங்கே நிற்கிறவர்களில் சிலர் மனுஷகுமாரன் தம்முடைய ராஜ்யத்தில் வருவதைக் காணுமுன், மரணத்தை ருசிபார்ப்பதில்லை என்று, மெய்யாகவே உங்களுக்குச் சொல்லுகிறேன் என்றார்."
        }
    ]
}