{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "மத்தேயு",
     "bookAbbreviation":  "மத்",
     "chapterNumber":  10,
     "verses":  [
        {
            "reference":  "மத்தேயு 10:1",
             "verseNumber":  1,
             "scripture":  "அப்பொழுது, அவர் தம்முடைய பன்னிரண்டு சீஷர்களையும் தம்மிடத்தில் வரவழைத்து, அசுத்த ஆவிகளைத் துரத்தவும், சகல வியாதிகளையும் சகல நோய்களையும் நீக்கவும் அவர்களுக்கு அதிகாரங்கொடுத்தார்."
        },
        {
            "reference":  "மத்தேயு 10:2",
             "verseNumber":  2,
             "scripture":  "அந்தப் பன்னிரண்டு அப்போஸ்தலருடைய நாமங்களாவன: முந்தினவன் பேதுரு என்னப்பட்ட சீமோன், அவன் சகோதரன் அந்திரேயா, செபெதேயுவின் குமாரன் யாக்கோபு, அவன் சகோதரன் யோவான்,"
        },
        {
            "reference":  "மத்தேயு 10:3",
             "verseNumber":  3,
             "scripture":  "பிலிப்பு, பற்தொலொமேயு, தோமா, ஆயக்காரனாகிய மத்தேயு, அல்பேயுவின் குமாரன் யாக்கோபு, ததேயு என்னும் மறுநாமமுள்ள லெபேயு,"
        },
        {
            "reference":  "மத்தேயு 10:4",
             "verseNumber":  4,
             "scripture":  "கானானியனாகிய சீமோன், அவரைக் காட்டிக்கொடுத்த யூதாஸ்காரியோத்து என்பவைகளே."
        },
        {
            "reference":  "மத்தேயு 10:5",
             "verseNumber":  5,
             "scripture":  "இந்தப் பன்னிருவரையும் இயேசு அனுப்புகையில், அவர்களுக்குக் கட்டளையிட்டுச் சொன்னது என்னவென்றால்: நீங்கள் புறஜாதியார் நாடுகளுக்குப் போகாமலும், சமாரியர் பட்டணங்களில் பிரவேசியாமலும்,"
        },
        {
            "reference":  "மத்தேயு 10:6",
             "verseNumber":  6,
             "scripture":  "காணாமற்போன ஆடுகளாகிய இஸ்ரவேல் வீட்டாரிடத்திற்குப் போங்கள்."
        },
        {
            "reference":  "மத்தேயு 10:7",
             "verseNumber":  7,
             "scripture":  "போகையில், பரலோகராஜ்யம் சமீபித்திருக்கிறது என்று பிரசங்கியுங்கள்."
        },
        {
            "reference":  "மத்தேயு 10:8",
             "verseNumber":  8,
             "scripture":  "வியாதியுள்ளவர்களைச் சொஸ்தமாக்குங்கள், குஷ்டரோகிகளைச் சுத்தம்பண்ணுங்கள், மரித்தோரை எழுப்புங்கள், பிசாசுகளைத் துரத்துங்கள்; இலவசமாய்ப் பெற்றீர்கள், இலவசமாய்க் கொடுங்கள்."
        },
        {
            "reference":  "மத்தேயு 10:9",
             "verseNumber":  9,
             "scripture":  "உங்கள் கச்சைகளில் பொன்னையாவது, வெள்ளியையாவது, செம்பையாவது,"
        },
        {
            "reference":  "மத்தேயு 10:10",
             "verseNumber":  10,
             "scripture":  "வழிக்காகப் பையையாவது, இரண்டு அங்கிகளையாவது,. பாதரட்சைகளையாவது, தடியையாவது தேடி வைக்கவேண்டாம்; வேலையாள் தன் ஆகாரத்துக்குப் பாத்திரனாயிருக்கிறான்."
        },
        {
            "reference":  "மத்தேயு 10:11",
             "verseNumber":  11,
             "scripture":  "எந்தப் பட்டணத்திலாவது கிராமத்திலாவது நீங்கள் பிரவேசிக்கும்போது, அதிலே பாத்திரமானவன் யாரென்று விசாரித்து, நீங்கள் புறப்படுமளவும் அவனிடத்தில் தங்கியிருங்கள்."
        },
        {
            "reference":  "மத்தேயு 10:12",
             "verseNumber":  12,
             "scripture":  "ஒரு வீட்டுக்குள் பிரவேசிக்கும்போது அதை வாழ்த்துங்கள்."
        },
        {
            "reference":  "மத்தேயு 10:13",
             "verseNumber":  13,
             "scripture":  "அந்த வீடு பாத்திரமாயிருந்தால், நீங்கள் கூறின சமாதானம் அவர்கள்மேல் வரக்கடவது; அபாத்திரமாயிருந்தால், நீங்கள் கூறின சமாதானம் உங்களிடத்திற்குத் திரும்பக்கடவது."
        },
        {
            "reference":  "மத்தேயு 10:14",
             "verseNumber":  14,
             "scripture":  "எவனாகிலும் உங்களை ஏற்றுக்கொள்ளாமலும், உங்கள் வார்த்தைகளைக் கேளாமலும்போனால், அந்த வீட்டையாவது பட்டணத்தையாவது விட்டுப் புறப்படும்போது, உங்கள் கால்களில் படிந்த தூசியை உதறிப்போடுங்கள்."
        },
        {
            "reference":  "மத்தேயு 10:15",
             "verseNumber":  15,
             "scripture":  "நியாயத்தீர்ப்புநாளிலே அந்தப் பட்டணத்திற்கு நேரிடுவதைப்பார்க்கிலும் சோதோம் கொமோரா நாட்டிற்கு நேரிடுவது இலகுவாயிருக்கும் என்று, மெய்யாகவே உங்களுக்குச் சொல்லுகிறேன்."
        },
        {
            "reference":  "மத்தேயு 10:16",
             "verseNumber":  16,
             "scripture":  "ஆடுகளை ஓநாய்களுக்குள்ளே அனுப்புகிறதுபோல, இதோ, நான் உங்களை அனுப்புகிறேன்; ஆகையால், சர்ப்பங்களைப்போல வினாவுள்ளவர்களும் புறாக்களைப்போலக் கபடமற்றவர்களுமாய் இருங்கள்."
        },
        {
            "reference":  "மத்தேயு 10:17",
             "verseNumber":  17,
             "scripture":  "மனுஷரைக்குறித்து எச்சரிக்கையாயிருங்கள்; அவர்கள் உங்களை ஆலோசனைச் சங்கங்களுக்கு ஒப்புக்கொடுத்து, தங்கள் ஜெப ஆலயங்களில் உங்களை வாரினால் அடிப்பார்கள்."
        },
        {
            "reference":  "மத்தேயு 10:18",
             "verseNumber":  18,
             "scripture":  "அவர்களுக்கும் புறஜாதியாருக்கும் சாட்சியாக என்னிமித்தம் அதிபதிகளுக்கு முன்பாகவும், ராஜாக்களுக்கு முன்பாகவும் கொண்டுபோகப்படுவீர்கள்."
        },
        {
            "reference":  "மத்தேயு 10:19",
             "verseNumber":  19,
             "scripture":  "அவர்கள் உங்களை ஒப்புக்கொடுக்கும்போது: எப்படிப் பேசுவோம் என்றும், என்னத்தைப் பேசுவோம் என்றும் கவலைப்படாதிருங்கள்; நீங்கள் பேசவேண்டுவது அந்நேரத்தில் உங்களுக்கு அருளப்படும்."
        },
        {
            "reference":  "மத்தேயு 10:20",
             "verseNumber":  20,
             "scripture":  "பேசுகிறவர்கள் நீங்கள் அல்ல, உங்கள் பிதாவின் ஆவியானவரே உங்களிலிருந்து பேசுகிறவர்."
        },
        {
            "reference":  "மத்தேயு 10:21",
             "verseNumber":  21,
             "scripture":  "சகோதரன் தன் சகோதரனையும், தகப்பன் தன் பிள்ளையையும், மரணத்துக்கு ஒப்புக்கொடுப்பார்கள்; பெற்றாருக்கு விரோதமாகப் பிள்ளைகள் எழும்பி அவர்களைக் கொலைசெய்வார்கள்."
        },
        {
            "reference":  "மத்தேயு 10:22",
             "verseNumber":  22,
             "scripture":  "என் நாமத்தினிமித்தம் நீங்கள் எல்லாராலும் பகைக்கப்படுவீர்கள்; முடிவுபரியந்தம் நிலைத்திருப்பவனே இரட்சிக்கப்படுவான்."
        },
        {
            "reference":  "மத்தேயு 10:23",
             "verseNumber":  23,
             "scripture":  "ஒரு பட்டணத்தில் உங்களைத் துன்பப்படுத்தினால் மறு பட்டணத்திற்கு ஓடிப்போங்கள்; மனுஷகுமாரன் வருவதற்குள்ளாக நீங்கள் இஸ்ரவேலருடைய பட்டணங்களையெல்லாம் சுற்றிமுடியாதென்று, மெய்யாகவே உங்களுக்குச் சொல்லுகிறேன்."
        },
        {
            "reference":  "மத்தேயு 10:24",
             "verseNumber":  24,
             "scripture":  "சீஷன் தன் போதகனிலும், வேலைக்காரன் தன் எஜமானிலும் மேற்பட்டவனல்ல."
        },
        {
            "reference":  "மத்தேயு 10:25",
             "verseNumber":  25,
             "scripture":  "சீஷன் தன் போதகனைப்போலவும், வேலைக்காரன் தன் எஜமானைப்போலவும் இருப்பது போதும். வீட்டெஜமானையே பெயல்செபூல் என்று சொன்னார்களானால், அவன் வீட்டாரை அப்படிச் சொல்வது அதிக நிச்சயமல்லவா?"
        },
        {
            "reference":  "மத்தேயு 10:26",
             "verseNumber":  26,
             "scripture":  "அவர்களுக்குப் பயப்படாதிருங்கள்; வெளியாக்கப்படாத மறைபொருளும் இல்லை; அறியப்படாத இரகசியமும் இல்லை."
        },
        {
            "reference":  "மத்தேயு 10:27",
             "verseNumber":  27,
             "scripture":  "நான் உங்களுக்கு இருளிலே சொல்லுகிறதை நீங்கள் வெளிச்சத்திலே சொல்லுங்கள்; காதிலே கேட்கிறதை நீங்கள் வீடுகளின்மேல் பிரசித்தம்பண்ணுங்கள்."
        },
        {
            "reference":  "மத்தேயு 10:28",
             "verseNumber":  28,
             "scripture":  "ஆத்துமாவைக் கொல்ல வல்லவர்களாயிராமல், சரீரத்தை மாத்திரம் கொல்லுகிறவர்களுக்கு நீங்கள் பயப்படவேண்டாம்; ஆத்துமாவையும் சரீரத்தையும் நரகத்திலே அழிக்க வல்லவருக்கே பயப்படுங்கள்."
        },
        {
            "reference":  "மத்தேயு 10:29",
             "verseNumber":  29,
             "scripture":  "ஒரு காசுக்கு இரண்டு அடைக்கலான் குருவிகளை விற்கிறார்கள் அல்லவா? ஆயினும் உங்கள் பிதாவின் சித்தமில்லாமல், அவைகளில் ஒன்றாகிலும் தரையிலே விழாது."
        },
        {
            "reference":  "மத்தேயு 10:30",
             "verseNumber":  30,
             "scripture":  "உங்கள் தலையிலுள்ள மயிரெல்லாம் எண்ணப்பட்டிருக்கிறது."
        },
        {
            "reference":  "மத்தேயு 10:31",
             "verseNumber":  31,
             "scripture":  "ஆதலால், பயப்படாதிருங்கள்; அநேகம் அடைக்கலான் குருவிகளைப்பார்க்கிலும் நீங்கள் விசேஷித்தவர்களாயிருக்கிறீர்கள்."
        },
        {
            "reference":  "மத்தேயு 10:32",
             "verseNumber":  32,
             "scripture":  "மனுஷர் முன்பாக என்னை அறிக்கைபண்ணுகிறவன் எவனோ, அவனை நானும் பரலோகத்திலிருக்கிற என் பிதாவின் முன்பாக அறிக்கைபண்ணுவேன்."
        },
        {
            "reference":  "மத்தேயு 10:33",
             "verseNumber":  33,
             "scripture":  "மனுஷர் முன்பாக என்னை மறுதலிக்கிறவன் எவனோ, அவனை நானும் பரலோகத்திலிருக்கிற என் பிதாவின் முன்பாக மறுதலிப்பேன்."
        },
        {
            "reference":  "மத்தேயு 10:34",
             "verseNumber":  34,
             "scripture":  "பூமியின்மேல் சமாதானத்தை அனுப்பவந்தேன் என்று எண்ணாதிருங்கள்; சமாதானத்தையல்ல, பட்டயத்தையே அனுப்பவந்தேன்."
        },
        {
            "reference":  "மத்தேயு 10:35",
             "verseNumber":  35,
             "scripture":  "எப்படியெனில், மகனுக்கும் தகப்பனுக்கும், மகளுக்கும் தாய்க்கும், மருமகளுக்கும் மாமிக்கும் பிரிவினையுண்டாக்க வந்தேன்."
        },
        {
            "reference":  "மத்தேயு 10:36",
             "verseNumber":  36,
             "scripture":  "ஒரு மனுஷனுக்குச் சத்துருக்கள் அவன் வீட்டாரே."
        },
        {
            "reference":  "மத்தேயு 10:37",
             "verseNumber":  37,
             "scripture":  "தகப்பனையாவது தாயையாவது என்னிலும் அதிகமாய் நேசிக்கிறவன் எனக்குப் பாத்திரன் அல்ல; மகனையாவது மகளையாவது என்னிலும் அதிகமாய் நேசிக்கிறவன் எனக்குப் பாத்திரன் அல்ல."
        },
        {
            "reference":  "மத்தேயு 10:38",
             "verseNumber":  38,
             "scripture":  "தன் சிலுவையை எடுத்துக்கொண்டு என்னைப் பின்பற்றாதவன் எனக்குப் பாத்திரன் அல்ல."
        },
        {
            "reference":  "மத்தேயு 10:39",
             "verseNumber":  39,
             "scripture":  "தன் ஜீவனைக் காக்கிறவன் அதை இழந்துபோவான்; என்னிமித்தம் தன் ஜீவனை இழந்துபோகிறவன் அதைக் காப்பான்."
        },
        {
            "reference":  "மத்தேயு 10:40",
             "verseNumber":  40,
             "scripture":  "உங்களை ஏற்றுக்கொள்ளுகிறவன் என்னை ஏற்றுக்கொள்ளுகிறான்; என்னை ஏற்றுக்கொள்ளுகிறவன் என்னை அனுப்பினவரை ஏற்றுக்கொள்ளுகிறான்."
        },
        {
            "reference":  "மத்தேயு 10:41",
             "verseNumber":  41,
             "scripture":  "தீர்க்கதரிசி என்னும் நாமத்தினிமித்தம் தீர்க்கதரிசியை ஏற்றுக்கொள்ளுகிறவன் தீர்க்கதரிசிக்கேற்ற பலனை அடைவான்; நீதிமான் என்னும் நாமத்தினிமித்தம் நீதிமானை ஏற்றுக்கொள்ளுகிறவன் நீதிமானுக்கேற்ற பலனை அடைவான்."
        },
        {
            "reference":  "மத்தேயு 10:42",
             "verseNumber":  42,
             "scripture":  "சீஷன் என்னும் நாமத்தினிமித்தம் இந்தச் சிறியரில் ஒருவனுக்கு ஒரு கலசம் தண்ணீர்மாத்திரம் குடிக்கக் கொடுக்கிறவனும் தன் பலனை அடையாமற்போகான் என்று, மெய்யாகவே உங்களுக்குச் சொல்லுகிறேன் என்றார்."
        }
    ]
}