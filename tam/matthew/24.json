{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "மத்தேயு",
     "bookAbbreviation":  "மத்",
     "chapterNumber":  24,
     "verses":  [
        {
            "reference":  "மத்தேயு 24:1",
             "verseNumber":  1,
             "scripture":  "இயேசு தேவாலயத்தை விட்டுப் புறப்பட்டுப்போகையில், அவருடைய சீஷர்கள் தேவாலயத்தின் கட்டடங்களை அவருக்குக் காண்பிக்க அவரிடத்தில் வந்தார்கள்."
        },
        {
            "reference":  "மத்தேயு 24:2",
             "verseNumber":  2,
             "scripture":  "இயேசு அவர்களை நோக்கி: இவைகளையெல்லாம் பார்க்கிறீர்களே, இவ்விடத்தில் ஒரு கல்லின்மேல் ஒரு கல்லிராதபடிக்கு எல்லாம் இடிக்கப்பட்டுப்போகும் என்று மெய்யாகவே உங்களுக்குச் சொல்லுகிறேன் என்றார்."
        },
        {
            "reference":  "மத்தேயு 24:3",
             "verseNumber":  3,
             "scripture":  "பின்பு, அவர் ஒலிவமலையின்மேல் உட்கார்ந்திருக்கையில், சீஷர்கள் அவரிடத்தில் தனித்துவந்து: இவைகள் எப்பொழுது சம்பவிக்கும்? உம்முடைய வருகைக்கும், உலகத்தின் முடிவுக்கும் அடையாளம் என்ன? எங்களுக்குச் சொல்லவேண்டும் என்றார்கள்."
        },
        {
            "reference":  "மத்தேயு 24:4",
             "verseNumber":  4,
             "scripture":  "இயேசு அவர்களுக்குப் பிரதியுத்தரமாக: ஒருவனும் உங்களை வஞ்சியாதபடிக்கு எச்சரிக்கையாயிருங்கள்;"
        },
        {
            "reference":  "மத்தேயு 24:5",
             "verseNumber":  5,
             "scripture":  "ஏனெனில், அநேகர் வந்து, என் நாமத்தைத் தரித்துக்கொண்டு: நானே கிறிஸ்து என்று சொல்லி, அநேகரை வஞ்சிப்பார்கள்."
        },
        {
            "reference":  "மத்தேயு 24:6",
             "verseNumber":  6,
             "scripture":  "யுத்தங்களையும் யுத்தங்களின் செய்திகளையும் கேள்விப்படுவீர்கள்; கலங்காதபடி எச்சரிக்கையாயிருங்கள்; இவைகளெல்லாம் சம்பவிக்கவேண்டியதே; ஆனாலும், முடிவு உடனே வராது."
        },
        {
            "reference":  "மத்தேயு 24:7",
             "verseNumber":  7,
             "scripture":  "ஜனத்துக்கு விரோதமாய் ஜனமும், ராஜ்யத்துக்கு விரோதமாய் ராஜ்யமும் எழும்பும்; பஞ்சங்களும், கொள்ளைநோய்களும், பூமியதிர்ச்சிகளும் பல இடங்களில் உண்டாகும்."
        },
        {
            "reference":  "மத்தேயு 24:8",
             "verseNumber":  8,
             "scripture":  "இவைகளெல்லாம் வேதனைகளுக்கு ஆரம்பம்."
        },
        {
            "reference":  "மத்தேயு 24:9",
             "verseNumber":  9,
             "scripture":  "அப்பொழுது, உங்களை உபத்திரவங்களுக்கு ஒப்புக்கொடுத்து, உங்களைக் கொலைசெய்வார்கள்: என் நாமத்தினிமித்தம் நீங்கள் சகல ஜனங்களாலும் பகைக்கப்படுவீர்கள்."
        },
        {
            "reference":  "மத்தேயு 24:10",
             "verseNumber":  10,
             "scripture":  "அப்பொழுது, அநேகர் இடறலடைந்து, ஒருவரையொருவர் காட்டிக்கொடுத்து, ஒருவரையொருவர் பகைப்பார்கள்."
        },
        {
            "reference":  "மத்தேயு 24:11",
             "verseNumber":  11,
             "scripture":  "அநேகக் கள்ளத்தீர்க்கதரிசிகளும் எழும்பி, அநேகரை வஞ்சிப்பார்கள்."
        },
        {
            "reference":  "மத்தேயு 24:12",
             "verseNumber":  12,
             "scripture":  "அக்கிரமம் மிகுதியாவதினால் அநேகருடைய அன்பு தணிந்துபோகும்."
        },
        {
            "reference":  "மத்தேயு 24:13",
             "verseNumber":  13,
             "scripture":  "முடிவுபரியந்தம் நிலைநிற்பவனே இரட்சிக்கப்படுவான்."
        },
        {
            "reference":  "மத்தேயு 24:14",
             "verseNumber":  14,
             "scripture":  "ராஜ்யத்தினுடைய இந்தச் சுவிசேஷம் பூலோகமெங்குமுள்ள சகல ஜாதிகளுக்கும் சாட்சியாகப் பிரசங்கிக்கப்படும், அப்போது முடிவு வரும்."
        },
        {
            "reference":  "மத்தேயு 24:15",
             "verseNumber":  15,
             "scripture":  "மேலும், பாழாக்குகிற அருவருப்பைக்குறித்துத் தானியேல் தீர்க்கதரிசி சொல்லியிருக்கிறானே, வாசிக்கிறவன் சிந்திக்கக்கடவன். நீங்கள் அதைப் பரிசுத்த ஸ்தலத்தில் நிற்கக் காணும்போது,"
        },
        {
            "reference":  "மத்தேயு 24:16",
             "verseNumber":  16,
             "scripture":  "யூதேயாவில் இருக்கிறவர்கள் மலைகளுக்கு ஓடிப்போகக்கடவர்கள்."
        },
        {
            "reference":  "மத்தேயு 24:17",
             "verseNumber":  17,
             "scripture":  "வீட்டின்மேல் இருக்கிறவன் தன் வீட்டிலே எதையாகிலும் எடுப்பதற்கு இறங்காதிருக்கக்கடவன்."
        },
        {
            "reference":  "மத்தேயு 24:18",
             "verseNumber":  18,
             "scripture":  "வயலில் இருக்கிறவன் தன் வஸ்திரங்களை எடுப்பதற்குத் திரும்பாதிருக்கக்கடவன்."
        },
        {
            "reference":  "மத்தேயு 24:19",
             "verseNumber":  19,
             "scripture":  "அந்நாட்களிலே கர்ப்பவதிகளுக்கும் பால்கொடுக்கிறவர்களுக்கும் ஐயோ."
        },
        {
            "reference":  "மத்தேயு 24:20",
             "verseNumber":  20,
             "scripture":  "நீங்கள் ஓடிப்போவது மாரிகாலத்திலாவது, ஓய்வுநாளிலாவது, சம்பவியாதபடிக்கு வேண்டிக்கொள்ளுங்கள்."
        },
        {
            "reference":  "மத்தேயு 24:21",
             "verseNumber":  21,
             "scripture":  "ஏனெனில், உலகமுண்டானதுமுதல் இதுவரைக்கும் சம்பவித்திராததும், இனிமேலும் சம்பவியாததுமான மிகுந்த உபத்திரவம் அப்பொழுது உண்டாயிருக்கும்."
        },
        {
            "reference":  "மத்தேயு 24:22",
             "verseNumber":  22,
             "scripture":  "அந்நாட்கள் குறைக்கப்படாதிருந்தால், ஒருவனாகிலும் தப்பிப்போவதில்லை; தெரிந்துகொள்ளப்பட்டவர்களினிமித்தமோ அந்த நாட்கள் குறைக்கப்படும்."
        },
        {
            "reference":  "மத்தேயு 24:23",
             "verseNumber":  23,
             "scripture":  "அப்பொழுது, இதோ, கிறிஸ்து இங்கே இருக்கிறார், அதோ, இருக்கிறார் என்று எவனாகிலும் சொன்னால் நம்பாதேயுங்கள்."
        },
        {
            "reference":  "மத்தேயு 24:24",
             "verseNumber":  24,
             "scripture":  "ஏனெனில், கள்ளக்கிறிஸ்துக்களும் கள்ளத்தீர்க்கதரிசிகளும் எழும்பி, கூடுமானால் தெரிந்துகொள்ளப்பட்டவர்களையும் வஞ்சிக்கத்தக்கதாகப் பெரிய அடையாளங்களையும் அற்புதங்களையும் செய்வார்கள்."
        },
        {
            "reference":  "மத்தேயு 24:25",
             "verseNumber":  25,
             "scripture":  "இதோ, முன்னதாக உங்களுக்கு அறிவித்திருக்கிறேன்."
        },
        {
            "reference":  "மத்தேயு 24:26",
             "verseNumber":  26,
             "scripture":  "ஆகையால்: அதோ, வனாந்தரத்தில் இருக்கிறார் என்று சொல்வார்களானால், புறப்படாதிருங்கள்; இதோ, அறைவீட்டிற்குள் இருக்கிறார் என்று சொல்வார்களானால் நம்பாதிருங்கள்."
        },
        {
            "reference":  "மத்தேயு 24:27",
             "verseNumber":  27,
             "scripture":  "மின்னல் கிழக்கிலிருந்து தோன்றி மேற்குவரைக்கும் பிரகாசிக்கிறதுபோல, மனுஷகுமாரனுடைய வருகையும் இருக்கும்."
        },
        {
            "reference":  "மத்தேயு 24:28",
             "verseNumber":  28,
             "scripture":  "பிணம் எங்கேயோ அங்கே கழுகுகள் வந்து கூடும்."
        },
        {
            "reference":  "மத்தேயு 24:29",
             "verseNumber":  29,
             "scripture":  "அந்நாட்களின் உபத்திரவம் முடிந்தவுடனே, சூரியன் அந்தகாரப்படும், சந்திரன் ஒளியைக் கொடாதிருக்கும், நட்சத்திரங்கள் வானத்திலிருந்து விழும், வானத்தின் சத்துவங்கள் அசைக்கப்படும்."
        },
        {
            "reference":  "மத்தேயு 24:30",
             "verseNumber":  30,
             "scripture":  "அப்பொழுது மனுஷகுமாரனுடைய அடையாளம் வானத்தில் காணப்படும். அப்பொழுது, மனுஷகுமாரன் வல்லமையோடும் மிகுந்த மகிமையோடும் வானத்தின் மேகங்கள்மேல் வருகிறதை பூமியிலுள்ள சகல கோத்திரத்தாரும் கண்டு புலம்புவார்கள்."
        },
        {
            "reference":  "மத்தேயு 24:31",
             "verseNumber":  31,
             "scripture":  "வலுவாய்த் தொனிக்கும் எக்காளசத்தத்தோடே அவர் தமது தூதர்களை அனுப்புவார்; அவர்கள் அவரால் தெரிந்துகொள்ளப்பட்டவர்களை வானத்தின் ஒரு முனை முதற்கொண்டு மறுமுனைமட்டும் நாலு திசைகளிலுமிருந்து கூட்டிச் சேர்ப்பார்கள்."
        },
        {
            "reference":  "மத்தேயு 24:32",
             "verseNumber":  32,
             "scripture":  "அத்திமரத்தினால் ஒரு உவமையைக் கற்றுக்கொள்ளுங்கள்; அதிலே இளங்கிளை தோன்றி, துளிர்விடும்போது, வசந்தகாலம் சமீபமாயிற்று என்று அறிவீர்கள்."
        },
        {
            "reference":  "மத்தேயு 24:33",
             "verseNumber":  33,
             "scripture":  "அப்படியே இவைகளையெல்லாம் நீங்கள் காணும்போது, அவர் சமீபமாய் வாசலருகே வந்திருக்கிறார் என்று அறியுங்கள்."
        },
        {
            "reference":  "மத்தேயு 24:34",
             "verseNumber":  34,
             "scripture":  "இவைகளெல்லாம் சம்பவிக்குமுன்னே இந்தச் சந்ததி ஒழிந்துபோகாதென்று, மெய்யாகவே உங்களுக்குச் சொல்லுகிறேன்."
        },
        {
            "reference":  "மத்தேயு 24:35",
             "verseNumber":  35,
             "scripture":  "வானமும் பூமியும் ஒழிந்துபோம், என் வார்த்தைகளோ ஒழிந்துபோவதில்லை."
        },
        {
            "reference":  "மத்தேயு 24:36",
             "verseNumber":  36,
             "scripture":  "அந்த நாளையும் அந்த நாழிகையையும் என் பிதா ஒருவர் தவிர மற்றொருவனும் அறியான்; பரலோகத்திலுள்ள தூதர்களும் அறியார்கள்."
        },
        {
            "reference":  "மத்தேயு 24:37",
             "verseNumber":  37,
             "scripture":  "நோவாவின் காலத்தில் எப்படி நடந்ததோ, அப்படியே மனுஷகுமாரன் வரும் காலத்திலும் நடக்கும்."
        },
        {
            "reference":  "மத்தேயு 24:38",
             "verseNumber":  38,
             "scripture":  "எப்படியெனில், ஜலப்பிரளயத்துக்கு முன்னான காலத்திலே நோவா பேழைக்குள் பிரவேசிக்கும் நாள்வரைக்கும், ஜனங்கள் புசித்தும் குடித்தும், பெண்கொண்டும் பெண்கொடுத்தும்,"
        },
        {
            "reference":  "மத்தேயு 24:39",
             "verseNumber":  39,
             "scripture":  "ஜலப்பிரளயம் வந்து அனைவரையும் வாரிக்கொண்டுபோகுமட்டும் உணராதிருந்தார்கள்; அப்படியே மனுஷகுமாரன் வருங்காலத்திலும் நடக்கும்."
        },
        {
            "reference":  "மத்தேயு 24:40",
             "verseNumber":  40,
             "scripture":  "அப்பொழுது, இரண்டுபேர் வயலில் இருப்பார்கள்; ஒருவன் ஏற்றுக்கொள்ளப்படுவான், ஒருவன் கைவிடப்படுவான்."
        },
        {
            "reference":  "மத்தேயு 24:41",
             "verseNumber":  41,
             "scripture":  "இரண்டு ஸ்திரீகள் எந்திரம் அரைத்துக்கொண்டிருப்பார்கள்; ஒருத்தி ஏற்றுக்கொள்ளப்படுவாள், ஒருத்தி கைவிடப்படுவாள்."
        },
        {
            "reference":  "மத்தேயு 24:42",
             "verseNumber":  42,
             "scripture":  "உங்கள் ஆண்டவர் இன்ன நாழிகையிலே வருவாரென்று நீங்கள் அறியாதிருக்கிறபடியினால் விழித்திருங்கள்."
        },
        {
            "reference":  "மத்தேயு 24:43",
             "verseNumber":  43,
             "scripture":  "திருடன் இன்ன ஜாமத்தில் வருவானென்று வீட்டெஜமான் அறிந்திருந்தால், அவன் விழித்திருந்து, தன் வீட்டைக் கன்னமிடவொட்டானென்று அறிவீர்கள்."
        },
        {
            "reference":  "மத்தேயு 24:44",
             "verseNumber":  44,
             "scripture":  "நீங்கள் நினையாத நாழிகையிலே மனுஷகுமாரன் வருவார்; ஆதலால், நீங்களும் ஆயத்தமாயிருங்கள்."
        },
        {
            "reference":  "மத்தேயு 24:45",
             "verseNumber":  45,
             "scripture":  "ஏற்றவேளையிலே தன் வேலைக்காரருக்குப் போஜனங்கொடுத்து அவர்களை விசாரிக்கும்படி எஜமான் வைத்த உண்மையும் விவேகமுமுள்ள ஊழியக்காரன் யாவன்?"
        },
        {
            "reference":  "மத்தேயு 24:46",
             "verseNumber":  46,
             "scripture":  "எஜமான் வரும்போது அப்படிச் செய்கிறவனாகக் காணப்படுகிற ஊழியக்காரனே பாக்கியவான்."
        },
        {
            "reference":  "மத்தேயு 24:47",
             "verseNumber":  47,
             "scripture":  "தன் ஆஸ்திகள் எல்லாவற்றின்மேலும் அவனை விசாரணைக்காரனாக வைப்பானென்று மெய்யாகவே உங்களுக்குச் சொல்லுகிறேன்."
        },
        {
            "reference":  "மத்தேயு 24:48",
             "verseNumber":  48,
             "scripture":  "அந்த ஊழியக்காரனோ பொல்லாதவனாயிருந்து: என் ஆண்டவன் வர நாள் செல்லும் என்று தன் உள்ளத்திலே சொல்லிக்கொண்டு,"
        },
        {
            "reference":  "மத்தேயு 24:49",
             "verseNumber":  49,
             "scripture":  "தன் உடன்வேலைக்காரரை அடிக்கத்தொடங்கி, வெறியரோடே புசிக்கவும் குடிக்கவும் தலைப்பட்டால்,"
        },
        {
            "reference":  "மத்தேயு 24:50",
             "verseNumber":  50,
             "scripture":  "அந்த ஊழியக்காரன் நினையாத நாளிலும், அறியாத நாழிகையிலும், அவனுடைய எஜமான் வந்து,"
        },
        {
            "reference":  "மத்தேயு 24:51",
             "verseNumber":  51,
             "scripture":  "அவனைக் கடினமாய்த் தண்டித்து, மாயக்காரரோடே அவனுக்குப் பங்கை நியமிப்பான்; அங்கே அழுகையும் பற்கடிப்பும் உண்டாயிருக்கும்."
        }
    ]
}