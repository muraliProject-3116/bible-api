{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "மத்தேயு",
     "bookAbbreviation":  "மத்",
     "chapterNumber":  14,
     "verses":  [
        {
            "reference":  "மத்தேயு 14:1",
             "verseNumber":  1,
             "scripture":  "அக்காலத்தில், காற்பங்கு தேசாதிபதியாகிய ஏரோது இயேசுவின் கீர்த்தியைக் கேள்விப்பட்டு,"
        },
        {
            "reference":  "மத்தேயு 14:2",
             "verseNumber":  2,
             "scripture":  "தன் ஊழியக்காரரை நோக்கி: இவன் யோவான்ஸ்நானன்; இவன் மரித்தோரிலிருந்து எழுந்தான்; ஆகையால், இவனிடத்தில் பலத்த செய்கைகள் விளங்குகிறது என்றான்."
        },
        {
            "reference":  "மத்தேயு 14:3",
             "verseNumber":  3,
             "scripture":  "ஏரோது தன் சகோதரனாகிய பிலிப்புவின் மனைவி ஏரோதியாளினிமித்தம் யோவானைப் பிடித்துக் கட்டிக் காவலில் வைத்திருந்தான்."
        },
        {
            "reference":  "மத்தேயு 14:4",
             "verseNumber":  4,
             "scripture":  "ஏனெனில்: நீர் அவளை வைத்துக்கொள்வது நியாயமல்லவென்று யோவான் அவனுக்குச் சொல்லியிருந்தான்."
        },
        {
            "reference":  "மத்தேயு 14:5",
             "verseNumber":  5,
             "scripture":  "ஏரோது அவனைக் கொலைசெய்ய மனதாயிருந்தும், ஜனங்கள் அவனைத் தீர்க்கதரிசியென்று எண்ணினபடியால் அவர்களுக்குப் பயந்திருந்தான்."
        },
        {
            "reference":  "மத்தேயு 14:6",
             "verseNumber":  6,
             "scripture":  "அப்படியிருக்க, ஏரோதின் ஜென்மநாள் கொண்டாடப்படுகிறபோது, ஏரோதியாளின் குமாரத்தி அவர்கள் நடுவே நடனம்பண்ணி ஏரோதைச் சந்தோஷப்படுத்தினாள்."
        },
        {
            "reference":  "மத்தேயு 14:7",
             "verseNumber":  7,
             "scripture":  "அதினிமித்தம் அவன்: நீ எதைக்கேட்டாலும் தருவேன் என்று அவளுக்கு ஆணையிட்டு வாக்குக்கொடுத்தான்."
        },
        {
            "reference":  "மத்தேயு 14:8",
             "verseNumber":  8,
             "scripture":  "அவள் தன் தாயினால் ஏவப்பட்டபடியே: யோவான்ஸ்நானனுடைய தலையை இங்கே ஒரு தாலத்திலே எனக்குத் தாரும் என்று கேட்டாள்."
        },
        {
            "reference":  "மத்தேயு 14:9",
             "verseNumber":  9,
             "scripture":  "ராஜா துக்கமடைந்தான். ஆகிலும், ஆணையினிமித்தமும், பந்தியில் கூட இருந்தவர்களினிமித்தமும், அதைக் கொடுக்கக்கட்டளையிட்டு,"
        },
        {
            "reference":  "மத்தேயு 14:10",
             "verseNumber":  10,
             "scripture":  "ஆள் அனுப்பி, காவற்கூடத்திலே யோவானைச் சிரச்சேதம்பண்ணுவித்தான்."
        },
        {
            "reference":  "மத்தேயு 14:11",
             "verseNumber":  11,
             "scripture":  "அவனுடைய சிரசை ஒரு தாலத்திலே கொண்டுவந்து, சிறு பெண்ணுக்குக் கொடுத்தார்கள்; அவள் அதைத் தன் தாயினிடத்தில் கொண்டுபோனாள்."
        },
        {
            "reference":  "மத்தேயு 14:12",
             "verseNumber":  12,
             "scripture":  "அவனுடைய சீஷர்கள் வந்து உடலை எடுத்து அடக்கம்பண்ணி, பின்பு போய் அந்தச் சங்கதியை இயேசுவுக்கு அறிவித்தார்கள்."
        },
        {
            "reference":  "மத்தேயு 14:13",
             "verseNumber":  13,
             "scripture":  "இயேசு அதைக் கேட்டு, அவ்விடம் விட்டு, படவில் ஏறி, வனாந்தரமான ஓர் இடத்துக்குத் தனியே போனார். ஜனங்கள் அதைக் கேள்விப்பட்டு, பட்டணங்களிலிருந்து கால்நடையாய் அவரிடத்திற்குப் போனார்கள்."
        },
        {
            "reference":  "மத்தேயு 14:14",
             "verseNumber":  14,
             "scripture":  "இயேசு வந்து, திரளான ஜனங்களைக் கண்டு, அவர்கள்மேல் மனதுருகி, அவர்களில் வியாதியஸ்தர்களாயிருந்தவர்களைச் சொஸ்தமாக்கினார்."
        },
        {
            "reference":  "மத்தேயு 14:15",
             "verseNumber":  15,
             "scripture":  "சாயங்காலமானபோது, அவருடைய சீஷர்கள் அவரிடத்தில் வந்து: இது வனாந்தரமான இடம், நேரமுமாயிற்று; ஜனங்கள் கிராமங்களுக்குப்போய்த் தங்களுக்கு போஜனபதார்த்தங்களைக்கொள்ளும்படி அவர்களை அனுப்பிவிடவேண்டும் என்றார்கள்."
        },
        {
            "reference":  "மத்தேயு 14:16",
             "verseNumber":  16,
             "scripture":  "இயேசு அவர்களை நோக்கி: அவர்கள் போகவேண்டுவதில்லை; நீங்களே அவர்களுக்குப் போஜனங்கொடுங்கள் என்றார்."
        },
        {
            "reference":  "மத்தேயு 14:17",
             "verseNumber":  17,
             "scripture":  "அதற்கு அவர்கள்: இங்கே எங்களிடத்தில் ஐந்து அப்பமும் இரண்டு மீன்களுமேயல்லாமல், வேறொன்றும் இல்லை என்றார்கள்."
        },
        {
            "reference":  "மத்தேயு 14:18",
             "verseNumber":  18,
             "scripture":  "அவைகளை என்னிடத்தில் கொண்டுவாருங்கள் என்றார்."
        },
        {
            "reference":  "மத்தேயு 14:19",
             "verseNumber":  19,
             "scripture":  "அப்பொழுது, அவர் ஜனங்களைப் புல்லின்மேல் பந்தியிருக்கக் கட்டளையிட்டு, அந்த ஐந்து அப்பங்களையும், அந்த இரண்டு மீன்களையும் எடுத்து, வானத்தை அண்ணாந்துபார்த்து, ஆசீர்வதித்து, அப்பங்களைப் பிட்டுச் சீஷர்களிடத்தில் கொடுத்தார்; சீஷர்கள் ஜனங்களுக்குக் கொடுத்தார்கள்."
        },
        {
            "reference":  "மத்தேயு 14:20",
             "verseNumber":  20,
             "scripture":  "எல்லாரும் சாப்பிட்டுத் திருப்தியடைந்தார்கள்; மீதியான துணிக்கைகளைப் பன்னிரண்டு கூடைநிறைய எடுத்தார்கள்."
        },
        {
            "reference":  "மத்தேயு 14:21",
             "verseNumber":  21,
             "scripture":  "ஸ்திரீகளும் பிள்ளைகளும் தவிர, சாப்பிட்ட புருஷர்கள் ஏறக்குறைய ஐயாயிரம்பேராயிருந்தார்கள்."
        },
        {
            "reference":  "மத்தேயு 14:22",
             "verseNumber":  22,
             "scripture":  "இயேசு ஜனங்களை அனுப்பிவிடுகையில், தம்முடைய சீஷர்கள் படவில் ஏறி, தமக்கு முன்னே அக்கரைக்குப் போகும்படி அவர்களைத் துரிதப்படுத்தினார்."
        },
        {
            "reference":  "மத்தேயு 14:23",
             "verseNumber":  23,
             "scripture":  "அவர் ஜனங்களை அனுப்பிவிட்டபின்பு, தனித்து ஜெபம்பண்ண ஒரு மலையின்மேல் ஏறி, சாயங்காலமானபோது அங்கே தனிமையாயிருந்தார்."
        },
        {
            "reference":  "மத்தேயு 14:24",
             "verseNumber":  24,
             "scripture":  "அதற்குள்ளாகப் படவு நடுக்கடலிலே சேர்ந்து, எதிர்க்காற்றாயிருந்தபடியால் அலைகளினால் அலைவுபட்டது."
        },
        {
            "reference":  "மத்தேயு 14:25",
             "verseNumber":  25,
             "scripture":  "இரவின் நாலாம் ஜாமத்திலே, இயேசு கடலின்மேல் நடந்து, அவர்களிடத்திற்கு வந்தார்."
        },
        {
            "reference":  "மத்தேயு 14:26",
             "verseNumber":  26,
             "scripture":  "அவர் கடலின்மேல் நடக்கிறதைச் சீஷர்கள் கண்டு, கலக்கமடைந்து, ஆவேசம் என்று சொல்லி, பயத்தினால் அலறினார்கள்."
        },
        {
            "reference":  "மத்தேயு 14:27",
             "verseNumber":  27,
             "scripture":  "உடனே இயேசு அவர்களோடே பேசி: திடன்கொள்ளுங்கள், நான்தான், பயப்படாதிருங்கள் என்றார்."
        },
        {
            "reference":  "மத்தேயு 14:28",
             "verseNumber":  28,
             "scripture":  "பேதுரு அவரை நோக்கி: ஆண்டவரே! நீரேயானால் நான் ஜலத்தின்மேல் நடந்து உம்மிடத்தில் வரக் கட்டளையிடும் என்றான்."
        },
        {
            "reference":  "மத்தேயு 14:29",
             "verseNumber":  29,
             "scripture":  "அதற்கு அவர்: வா என்றார். அப்பொழுது, பேதுரு படவை விட்டிறங்கி, இயேசுவினிடத்தில் போக ஜலத்தின்மேல் நடந்தான்."
        },
        {
            "reference":  "மத்தேயு 14:30",
             "verseNumber":  30,
             "scripture":  "காற்று பலமாயிருக்கிறதைக் கண்டு, பயந்து, அமிழ்ந்துபோகையில்: ஆண்டவரே, என்னை இரட்சியும் என்று கூப்பிட்டான்."
        },
        {
            "reference":  "மத்தேயு 14:31",
             "verseNumber":  31,
             "scripture":  "உடனே இயேசு கையை நீட்டி அவனைப் பிடித்து: அற்பவிசுவாசியே, ஏன் சந்தேகப்பட்டாய் என்றார்."
        },
        {
            "reference":  "மத்தேயு 14:32",
             "verseNumber":  32,
             "scripture":  "அவர்கள் படவில் ஏறினவுடனே காற்று அமர்ந்தது."
        },
        {
            "reference":  "மத்தேயு 14:33",
             "verseNumber":  33,
             "scripture":  "அப்பொழுது, படவில் உள்ளவர்கள் வந்து: மெய்யாகவே நீர் தேவனுடைய குமாரன் என்று சொல்லி, அவரைப் பணிந்துகொண்டார்கள்."
        },
        {
            "reference":  "மத்தேயு 14:34",
             "verseNumber":  34,
             "scripture":  "பின்பு, அவர்கள் கடலைக் கடந்து, கெனேசரேத்து நாட்டில் சேர்ந்தார்கள்."
        },
        {
            "reference":  "மத்தேயு 14:35",
             "verseNumber":  35,
             "scripture":  "அவ்விடத்து மனுஷர் அவரை இன்னார் என்று அறிந்து, சுற்றுப்புறமெங்கும் செய்தி அனுப்பி, பிணியாளிகளெல்லாரையும் அவரிடத்தில் கொண்டுவந்து,"
        },
        {
            "reference":  "மத்தேயு 14:36",
             "verseNumber":  36,
             "scripture":  "அவருடைய வஸ்திரத்தின் ஓரத்தையாகிலும் அவர்கள் தொடும்படி உத்தரவாகவேண்டுமென்று அவரை வேண்டிக்கொண்டார்கள்; தொட்ட யாவரும் சொஸ்தமானார்கள்."
        }
    ]
}