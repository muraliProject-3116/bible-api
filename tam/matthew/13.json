{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "மத்தேயு",
     "bookAbbreviation":  "மத்",
     "chapterNumber":  13,
     "verses":  [
        {
            "reference":  "மத்தேயு 13:1",
             "verseNumber":  1,
             "scripture":  "இயேசு அன்றையதினமே வீட்டிலிருந்து புறப்பட்டுப்போய், கடலோரத்திலே உட்கார்ந்தார்."
        },
        {
            "reference":  "மத்தேயு 13:2",
             "verseNumber":  2,
             "scripture":  "திரளான ஜனங்கள் அவரிடத்தில் கூடிவந்தபடியால், அவர் படவில் ஏறி உட்கார்ந்தார்; ஜனங்களெல்லாரும் கரையிலே நின்றார்கள்."
        },
        {
            "reference":  "மத்தேயு 13:3",
             "verseNumber":  3,
             "scripture":  "அவர் அநேக விசேஷங்களை உவமைகளாக அவர்களுக்குச் சொன்னார்: கேளுங்கள், விதைக்கிறவன் ஒருவன் விதைக்கப் புறப்பட்டான்."
        },
        {
            "reference":  "மத்தேயு 13:4",
             "verseNumber":  4,
             "scripture":  "அவன் விதைக்கையில், சில விதை வழியருகே விழுந்தது; பறவைகள் வந்து அதைப் பட்சித்துப்போட்டது."
        },
        {
            "reference":  "மத்தேயு 13:5",
             "verseNumber":  5,
             "scripture":  "சில விதை அதிக மண்ணில்லாத கற்பாறை இடங்களில் விழுந்தது; மண் ஆழமாயிராததினாலே அது சீக்கிரமாய் முளைத்தது."
        },
        {
            "reference":  "மத்தேயு 13:6",
             "verseNumber":  6,
             "scripture":  "வெயில் ஏறினபோதோ, தீய்ந்துபோய், வேரில்லாமையால் உலர்ந்துபோயிற்று."
        },
        {
            "reference":  "மத்தேயு 13:7",
             "verseNumber":  7,
             "scripture":  "சில விதை முள்ளுள்ள இடங்களில் விழுந்தது; முள் வளர்ந்து அதை நெருக்கிப்போட்டது."
        },
        {
            "reference":  "மத்தேயு 13:8",
             "verseNumber":  8,
             "scripture":  "சில விதையோ நல்ல நிலத்தில் விழுந்து, சிலது நூறாகவும், சிலது அறுபதாகவும், சிலது முப்பதாகவும் பலன் தந்தது."
        },
        {
            "reference":  "மத்தேயு 13:9",
             "verseNumber":  9,
             "scripture":  "கேட்கிறதற்குக் காதுள்ளவன் கேட்கக்கடவன் என்றார்."
        },
        {
            "reference":  "மத்தேயு 13:10",
             "verseNumber":  10,
             "scripture":  "அப்பொழுது, சீஷர்கள் அவரிடத்தில் வந்து: ஏன் அவர்களோடே உவமைகளாகப் பேசுகிறீர் என்று கேட்டார்கள்."
        },
        {
            "reference":  "மத்தேயு 13:11",
             "verseNumber":  11,
             "scripture":  "அவர்களுக்கு அவர் பிரதியுத்தரமாக: பரலோகராஜ்யத்தின் இரகசியங்களை அறியும்படி உங்களுக்கு அருளப்பட்டது, அவர்களுக்கோ அருளப்படவில்லை."
        },
        {
            "reference":  "மத்தேயு 13:12",
             "verseNumber":  12,
             "scripture":  "உள்ளவன் எவனோ அவனுக்குக் கொடுக்கப்படும், பரிபூரணமும் அடைவான்; இல்லாதவன் எவனோ அவனிடத்தில் உள்ளதும் எடுத்துக்கொள்ளப்படும்."
        },
        {
            "reference":  "மத்தேயு 13:13",
             "verseNumber":  13,
             "scripture":  "அவர்கள் கண்டும் காணாதவர்களாயும், கேட்டும் கேளாதவர்களாயும், உணர்ந்துகொள்ளாதவர்களாயும் இருக்கிறபடியினால், நான் உவமைகளாக அவர்களோடே பேசுகிறேன்."
        },
        {
            "reference":  "மத்தேயு 13:14",
             "verseNumber":  14,
             "scripture":  "ஏசாயாவின் தீர்க்கதரிசனம் அவர்களிடத்தில் நிறைவேறுகிறது; அதாவது: காதாரக்கேட்டும் உணராதிருப்பீர்கள்; கண்ணாரக்கண்டும் அறியாதிருப்பீர்கள்."
        },
        {
            "reference":  "மத்தேயு 13:15",
             "verseNumber":  15,
             "scripture":  "இந்த ஜனங்கள் கண்களினால் காணாமலும், காதுகளினால் கேளாமலும், இருதயத்தினால் உணர்ந்து மனந்திரும்பாமலும், நான் அவர்களை ஆரோக்கியமாக்காமலும் இருக்கும்படியாக, அவர்கள் இருதயம் கொழுத்திருக்கிறது; காதால் மந்தமாய்க் கேட்டு, தங்கள் கண்களை மூடிக்கொண்டார்கள் என்பதே."
        },
        {
            "reference":  "மத்தேயு 13:16",
             "verseNumber":  16,
             "scripture":  "உங்கள் கண்கள் காண்கிறதினாலும், உங்கள் காதுகள் கேட்கிறதினாலும், அவைகள் பாக்கியமுள்ளவைகள்."
        },
        {
            "reference":  "மத்தேயு 13:17",
             "verseNumber":  17,
             "scripture":  "அநேக தீர்க்கதரிசிகளும் நீதிமான்களும் நீங்கள் காண்கிறவைகளைக் காணவும், நீங்கள் கேட்கிறவைகளைக் கேட்கவும் விரும்பியும், காணாமலும் கேளாமலும் போனார்களென்று, மெய்யாகவே உங்களுக்குச் சொல்லுகிறேன்."
        },
        {
            "reference":  "மத்தேயு 13:18",
             "verseNumber":  18,
             "scripture":  "ஆகையால் விதைக்கிறவனைப்பற்றிய உவமையைக் கேளுங்கள்."
        },
        {
            "reference":  "மத்தேயு 13:19",
             "verseNumber":  19,
             "scripture":  "ஒருவன், ராஜ்யத்தின் வசனத்தைக் கேட்டும் உணராதிருக்கும்போது, பொல்லாங்கன் வந்து, அவன் இருதயத்தில் விதைக்கப்பட்டதைப் பறித்துக்கொள்ளுகிறான்; அவனே வழியருகே விதைக்கப்பட்டவன்."
        },
        {
            "reference":  "மத்தேயு 13:20",
             "verseNumber":  20,
             "scripture":  "கற்பாறை இடங்களில் விதைக்கப்பட்டவன், வசனத்தைக் கேட்டு, உடனே அதைச் சந்தோஷத்தோடே ஏற்றுக்கொள்ளுகிறவன்;"
        },
        {
            "reference":  "மத்தேயு 13:21",
             "verseNumber":  21,
             "scripture":  "ஆகிலும் தனக்குள்ளே வேரில்லாதவனாய், கொஞ்சக்காலமாத்திரம் நிலைத்திருப்பான்; வசனத்தினிமித்தம் உபத்திரவமும் துன்பமும் உண்டானவுடனே இடறலடைவான்."
        },
        {
            "reference":  "மத்தேயு 13:22",
             "verseNumber":  22,
             "scripture":  "முள்ளுள்ள இடங்களில் விதைக்கப்பட்டவன், வசனத்தைக் கேட்கிறவனாயிருந்து, உலகக்கவலையும் ஐசுவரியத்தின் மயக்கமும் வசனத்தை நெருக்கிப்போடுகிறதினால், அவனும் பலனற்றுப்போவான்."
        },
        {
            "reference":  "மத்தேயு 13:23",
             "verseNumber":  23,
             "scripture":  "நல்ல நிலத்தில் விதைக்கப்பட்டவனோ, வசனத்தைக் கேட்கிறவனும் உணருகிறவனுமாயிருந்து, நூறாகவும் அறுபதாகவும் முப்பதாகவும் பலன் தருவான் என்றார்."
        },
        {
            "reference":  "மத்தேயு 13:24",
             "verseNumber":  24,
             "scripture":  "வேறொரு உவமையை அவர்களுக்குச் சொன்னார்: பரலோகராஜ்யம் தன் நிலத்தில் நல்ல விதையை விதைத்த மனுஷனுக்கு ஒப்பாயிருக்கிறது."
        },
        {
            "reference":  "மத்தேயு 13:25",
             "verseNumber":  25,
             "scripture":  "மனுஷர் நித்திரைபண்ணுகையில் அவனுடைய சத்துரு வந்து, கோதுமைக்குள் களைகளை விதைத்துவிட்டுப்போனான்."
        },
        {
            "reference":  "மத்தேயு 13:26",
             "verseNumber":  26,
             "scripture":  "பயிரானது வளர்ந்து கதிர்விட்டபோது, களைகளும் காணப்பட்டது."
        },
        {
            "reference":  "மத்தேயு 13:27",
             "verseNumber":  27,
             "scripture":  "வீட்டெஜமானுடைய வேலைக்காரர் அவனிடத்தில் வந்து: ஆண்டவனே, நீர் உமது நிலத்தில் நல்ல விதையை விதைத்தீர் அல்லவா? பின்னை அதில் களைகள் எப்படி உண்டானது என்றார்கள்."
        },
        {
            "reference":  "மத்தேயு 13:28",
             "verseNumber":  28,
             "scripture":  "அதற்கு அவன்: சத்துரு அதைச் செய்தான் என்றான். அப்பொழுது வேலைக்காரர்: நாங்கள் போய் அவைகளைப் பிடுங்கிப்போட உமக்குச் சித்தமா? என்று கேட்டார்கள்."
        },
        {
            "reference":  "மத்தேயு 13:29",
             "verseNumber":  29,
             "scripture":  "அதற்கு அவன்: வேண்டாம், களைகளைப் பிடுங்கும்போது நீங்கள் கோதுமையையுங்கூட வேரோடே பிடுங்காதபடிக்கு, இரண்டையும் அறுப்புமட்டும் வளரவிடுங்கள்."
        },
        {
            "reference":  "மத்தேயு 13:30",
             "verseNumber":  30,
             "scripture":  "அறுப்புக்காலத்தில் நான் அறுக்கிறவர்களை நோக்கி: முதலாவது, களைகளைப் பிடுங்கி, அவைகளைச் சுட்டெரிக்கிறதற்குக் கட்டுகளாகக் கட்டுங்கள்; கோதுமையையோ என் களஞ்சியத்தில் சேர்த்துவையுங்கள் என்பேன் என்று சொன்னான் என்றார்."
        },
        {
            "reference":  "மத்தேயு 13:31",
             "verseNumber":  31,
             "scripture":  "வேறொரு உவமையை அவர்களுக்குச் சொன்னார்: பரலோகராஜ்யம் கடுகுவிதைக்கு ஒப்பாயிருக்கிறது; அதை ஒரு மனுஷன் எடுத்துத் தன் நிலத்தில் விதைத்தான்."
        },
        {
            "reference":  "மத்தேயு 13:32",
             "verseNumber":  32,
             "scripture":  "அது சகல விதைகளிலும் சிறியதாயிருந்தும், வளரும்போது, சகல பூண்டுகளிலும் பெரியதாகி, ஆகாயத்துப் பறவைகள் அதின் கிளைகளில் வந்து அடையத்தக்க மரமாகும் என்றார்."
        },
        {
            "reference":  "மத்தேயு 13:33",
             "verseNumber":  33,
             "scripture":  "வேறொரு உவமையை அவர்களுக்குச் சொன்னார்: பரலோகராஜ்யம் புளித்தமாவுக்கு ஒப்பாயிருக்கிறது; அதை ஒரு ஸ்திரீ எடுத்து, முழுவதும் புளிக்கும்வரைக்கும், மூன்றுபடி மாவிலே அடக்கிவைத்தாள் என்றார்."
        },
        {
            "reference":  "மத்தேயு 13:34",
             "verseNumber":  34,
             "scripture":  "இவைகளையெல்லாம் இயேசு ஜனங்களோடே உவமைகளாகப் பேசினார்; உவமைகளினாலேயன்றி, அவர்களோடே பேசவில்லை."
        },
        {
            "reference":  "மத்தேயு 13:35",
             "verseNumber":  35,
             "scripture":  "என் வாயை உவமைகளினால் திறப்பேன்; உலகத்தோற்றமுதல் மறைபொருளானவைகளை வெளிப்படுத்துவேன் என்று தீர்க்கதரிசியால் உரைக்கப்பட்டது நிறைவேறும்படி இப்படி நடந்தது."
        },
        {
            "reference":  "மத்தேயு 13:36",
             "verseNumber":  36,
             "scripture":  "அப்பொழுது இயேசு ஜனங்களை அனுப்பிவிட்டு வீட்டுக்குப் போனார். அவருடைய சீஷர்கள் அவரிடத்தில் வந்து: நிலத்தின் களைகளைப்பற்றிய உவமையை எங்களுக்கு வெளிப்படுத்தவேண்டுமென்று கேட்டார்கள்."
        },
        {
            "reference":  "மத்தேயு 13:37",
             "verseNumber":  37,
             "scripture":  "அவர் பிரதியுத்தரமாக: நல்ல விதையை விதைக்கிறவன் மனுஷகுமாரன்;"
        },
        {
            "reference":  "மத்தேயு 13:38",
             "verseNumber":  38,
             "scripture":  "நிலம் உலகம்; நல்ல விதை ராஜ்யத்தின் புத்திரர்; களைகள் பொல்லாங்கனுடைய புத்திரர்;"
        },
        {
            "reference":  "மத்தேயு 13:39",
             "verseNumber":  39,
             "scripture":  "அவைகளை விதைக்கிற சத்துரு பிசாசு; அறுப்பு உலகத்தின் முடிவு; அறுக்கிறவர்கள் தேவதூதர்கள்."
        },
        {
            "reference":  "மத்தேயு 13:40",
             "verseNumber":  40,
             "scripture":  "ஆதலால், களைகளைச்சேர்த்து அக்கினியால் சுட்டெரிக்கிறதுபோல, இவ்வுலகத்தின் முடிவிலே நடக்கும்."
        },
        {
            "reference":  "மத்தேயு 13:41",
             "verseNumber":  41,
             "scripture":  "மனுஷகுமாரன் தம்முடைய தூதர்களை அனுப்புவார்; அவர்கள் அவருடைய ராஜ்யத்தில் இருக்கிற சகல இடறல்களையும் அக்கிரமஞ்செய்கிறவர்களையும் சேர்த்து,"
        },
        {
            "reference":  "மத்தேயு 13:42",
             "verseNumber":  42,
             "scripture":  "அவர்களை அக்கினிச் சூளையிலே போடுவார்கள்; அங்கே அழுகையும் பற்கடிப்பும் உண்டாயிருக்கும்."
        },
        {
            "reference":  "மத்தேயு 13:43",
             "verseNumber":  43,
             "scripture":  "அப்பொழுது, நீதிமான்கள் தங்கள் பிதாவின் ராஜ்யத்திலே சூரியனைப்போலப் பிரகாசிப்பார்கள். கேட்கிறதற்குக் காதுள்ளவன் கேட்கக்கடவன்."
        },
        {
            "reference":  "மத்தேயு 13:44",
             "verseNumber":  44,
             "scripture":  "அன்றியும், பரலோகராஜ்யம் நிலத்தில் புதைத்திருக்கிற பொக்கிஷத்துக்கு ஒப்பாயிருக்கிறது; அதை ஒரு மனுஷன் கண்டு, மறைத்து, அதைப்பற்றிய சந்தோஷத்தினாலே போய், தனக்கு உண்டான எல்லாவற்றையும் விற்று, அந்த நிலத்தைக்கொள்ளுகிறான்."
        },
        {
            "reference":  "மத்தேயு 13:45",
             "verseNumber":  45,
             "scripture":  "மேலும், பரலோகராஜ்யம் நல்ல முத்துக்களைத்தேடுகிற வியாபாரிக்கு ஒப்பாயிருக்கிறது."
        },
        {
            "reference":  "மத்தேயு 13:46",
             "verseNumber":  46,
             "scripture":  "அவன் விலையுயர்ந்த ஒரு முத்தைக்கண்டு, போய், தனக்குண்டான எல்லாவற்றையும் விற்று, அதைக் கொள்ளுகிறான்."
        },
        {
            "reference":  "மத்தேயு 13:47",
             "verseNumber":  47,
             "scripture":  "அன்றியும், பரலோகராஜ்யம் கடலிலே போடப்பட்டு, சகலவிதமான மீன்களையும் சேர்த்து வாரிக்கொள்ளும் வலைக்கு ஒப்பாயிருக்கிறது."
        },
        {
            "reference":  "மத்தேயு 13:48",
             "verseNumber":  48,
             "scripture":  "அது நிறைந்தபோது, அதைக் கரையில் இழுத்து, உட்கார்ந்து, நல்லவைகளைக் கூடைகளில் சேர்த்து, ஆகாதவைகளை எறிந்துபோடுவார்கள்."
        },
        {
            "reference":  "மத்தேயு 13:49",
             "verseNumber":  49,
             "scripture":  "இப்படியே உலகத்தின் முடிவிலே நடக்கும். தேவதூதர்கள் புறப்பட்டு, நீதிமான்களின் நடுவிலிருந்து பொல்லாதவர்களைப் பிரித்து,"
        },
        {
            "reference":  "மத்தேயு 13:50",
             "verseNumber":  50,
             "scripture":  "அவர்களை அக்கினிச்சூளையிலே போடுவார்கள்; அங்கே அழுகையும் பற்கடிப்பும் உண்டாயிருக்கும் என்றார்."
        },
        {
            "reference":  "மத்தேயு 13:51",
             "verseNumber":  51,
             "scripture":  "பின்பு, இயேசு அவர்களை நோக்கி: இவைகளையெல்லாம் அறிந்துகொண்டீர்களா என்று கேட்டார். அதற்கு அவர்கள்: ஆம், அறிந்துகொண்டோம், ஆண்டவரே, என்றார்கள்."
        },
        {
            "reference":  "மத்தேயு 13:52",
             "verseNumber":  52,
             "scripture":  "அப்பொழுது அவர் அவர்களை நோக்கி: இப்படியிருக்கிறபடியால், பரலோகராஜ்யத்துக்கடுத்தவைகளில் உபதேசிக்கப்பட்டுத் தேறின வேதபாரகன் எவனும் தன் பொக்கிஷத்திலிருந்து புதியவைகளையும் பழையவைகளையும் எடுத்துக்கொடுக்கிற வீட்டெஜமானாகிய மனுஷனுக்கு ஒப்பாயிருக்கிறான் என்றார்."
        },
        {
            "reference":  "மத்தேயு 13:53",
             "verseNumber":  53,
             "scripture":  "இயேசு இந்த உவமைகளைச் சொல்லி முடித்தபின்பு, அவ்விடம் விட்டு,"
        },
        {
            "reference":  "மத்தேயு 13:54",
             "verseNumber":  54,
             "scripture":  "தாம் வளர்ந்த ஊரிலே வந்து, அவர்களுடைய ஜெபஆலயத்திலே அவர்களுக்கு உபதேசம் பண்ணினார். அவர்கள் ஆச்சரியப்பட்டு: இவனுக்கு இந்த ஞானமும் பலத்த செய்கைகளும் எப்படி வந்தது?"
        },
        {
            "reference":  "மத்தேயு 13:55",
             "verseNumber":  55,
             "scripture":  "இவன் தச்சனுடைய குமாரன் அல்லவா? இவன் தாய் மரியாள் என்பவள் அல்லவா? யாக்கோபு, யோசே, சீமோன், யூதா என்பவர்கள் இவனுக்குச் சகோதரர் அல்லவா?"
        },
        {
            "reference":  "மத்தேயு 13:56",
             "verseNumber":  56,
             "scripture":  "இவன் சகோதரிகளெல்லாரும் நம்மிடத்தில் இருக்கிறார்கள் அல்லவா? இப்படியிருக்க, இதெல்லாம் இவனுக்கு எப்படி வந்தது? என்று சொல்லி,"
        },
        {
            "reference":  "மத்தேயு 13:57",
             "verseNumber":  57,
             "scripture":  "அவரைக்குறித்து இடறலடைந்தார்கள். இயேசு அவர்களை நோக்கி: தீர்க்கதரிசி ஒருவன் தன் ஊரிலும் தன் வீட்டிலுமேயன்றி வேறெங்கும் கனவீனமடையான் என்றார்."
        },
        {
            "reference":  "மத்தேயு 13:58",
             "verseNumber":  58,
             "scripture":  "அவர்களுடைய அவிசுவாசத்தினிமித்தம் அவர் அங்கே அநேக அற்புதங்களைச் செய்யவில்லை."
        }
    ]
}