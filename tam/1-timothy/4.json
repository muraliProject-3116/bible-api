{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "1 தீமோத்தேயு",
     "bookAbbreviation":  "1 தீமோ",
     "chapterNumber":  4,
     "verses":  [
        {
            "reference":  "1 தீமோத்தேயு 4:1",
             "verseNumber":  1,
             "scripture":  "ஆகிலும், ஆவியானவர் வெளிப்படையாய்ச் சொல்லுகிறபடி, பிற்காலங்களிலே மனச்சாட்சியில் சூடுண்ட பொய்யருடைய மாயத்தினாலே சிலர் வஞ்சிக்கிற ஆவிகளுக்கும் பிசாசுகளின் உபதேசங்களுக்கும் செவிகொடுத்து, விசுவாசத்தை விட்டு விலகிப்போவார்கள்."
        },
        {
            "reference":  "1 தீமோத்தேயு 4:2",
             "verseNumber":  2,
             "scripture":  "விவாகம்பண்ணாதிருக்கவும்,"
        },
        {
            "reference":  "1 தீமோத்தேயு 4:3",
             "verseNumber":  3,
             "scripture":  "விசுவாசிகளும் சத்தியத்தை அறிந்தவர்களும் ஸ்தோத்திரத்தோடே அநுபவிக்கும்படி தேவன் படைத்த போஜனபதார்த்தங்களை விலக்கவும் வேண்டுமென்று அந்தப் பொய்யர் கட்டளையிடுவார்கள்."
        },
        {
            "reference":  "1 தீமோத்தேயு 4:4",
             "verseNumber":  4,
             "scripture":  "தேவன் படைத்ததெல்லாம் நல்லதாயிருக்கிறது; ஸ்தோத்திரத்தோடே ஏற்றுக்கொள்ளப்படுமாகில் ஒன்றும் தள்ளப்படத்தக்கதல்ல."
        },
        {
            "reference":  "1 தீமோத்தேயு 4:5",
             "verseNumber":  5,
             "scripture":  "அது தேவவசனத்தினாலும் ஜெபத்தினாலும் பரிசுத்தமாக்கப்படும்."
        },
        {
            "reference":  "1 தீமோத்தேயு 4:6",
             "verseNumber":  6,
             "scripture":  "இவைகளை நீ சகோதரருக்குப் போதித்துவந்தால், விசுவாசத்திற்குரிய வார்த்தைகளிலும் நீ அநுசரித்த நற்போதகத்திலும் தேறினவனாகி, இயேசுகிறிஸ்துவுக்கு நல்ல ஊழியக்காரனாயிருப்பாய்."
        },
        {
            "reference":  "1 தீமோத்தேயு 4:7",
             "verseNumber":  7,
             "scripture":  "சீர்கேடும் கிழவிகள் பேச்சுமாயிருக்கிற கட்டுக்கதைகளுக்கு விலகி, தேவபக்திக்கேதுவாக முயற்சிபண்ணு."
        },
        {
            "reference":  "1 தீமோத்தேயு 4:8",
             "verseNumber":  8,
             "scripture":  "சரீரமுயற்சி அற்பபிரயோஜனமுள்ளது; தேவபக்தியானது இந்த ஜீவனுக்கும் இதற்குப் பின்வரும் ஜீவனுக்கும் வாக்குத்தத்தமுள்ளதாகையால் எல்லாவற்றிலும் பிரயோஜனமுள்ளது."
        },
        {
            "reference":  "1 தீமோத்தேயு 4:9",
             "verseNumber":  9,
             "scripture":  "இந்த வார்த்தை உண்மையும் எல்லா அங்கிகரிப்புக்கும் பாத்திரமுமாயிருக்கிறது."
        },
        {
            "reference":  "1 தீமோத்தேயு 4:10",
             "verseNumber":  10,
             "scripture":  "இதினிமித்தம் பிரயாசப்படுகிறோம், நிந்தையும் அடைகிறோம்; ஏனெனில் எல்லா மனுஷருக்கும், விசேஷமாக விசுவாசிகளுக்கும் இரட்சகராகிய ஜீவனுள்ள தேவன்மேல் நம்பிக்கை வைத்திருக்கிறோம்."
        },
        {
            "reference":  "1 தீமோத்தேயு 4:11",
             "verseNumber":  11,
             "scripture":  "இவைகளை நீ கட்டளையிட்டுப் போதித்துக்கொண்டிரு."
        },
        {
            "reference":  "1 தீமோத்தேயு 4:12",
             "verseNumber":  12,
             "scripture":  "உன் இளமையைக்குறித்து ஒருவனும் உன்னை அசட்டைபண்ணாதபடிக்கு, நீ வார்த்தையிலும், நடக்கையிலும், அன்பிலும், ஆவியிலும், விசுவாசத்திலும், கற்பிலும், விசுவாசிகளுக்கு மாதிரியாயிரு."
        },
        {
            "reference":  "1 தீமோத்தேயு 4:13",
             "verseNumber":  13,
             "scripture":  "நான் வருமளவும் வாசிக்கிறதிலும் புத்திசொல்லுகிறதிலும் உபதேசிக்கிறதிலும் ஜாக்கிரதையாயிரு."
        },
        {
            "reference":  "1 தீமோத்தேயு 4:14",
             "verseNumber":  14,
             "scripture":  "மூப்பராகிய சங்கத்தார் உன்மேல் கைகளை வைத்தபோது தீர்க்கதரிசனத்தினால் உனக்கு அளிக்கப்பட்ட வரத்தைப்பற்றி அசதியாயிராதே."
        },
        {
            "reference":  "1 தீமோத்தேயு 4:15",
             "verseNumber":  15,
             "scripture":  "நீ தேறுகிறது யாவருக்கும் விளங்கும்படி இவைகளையே சிந்தித்துக்கொண்டு, இவைகளிலே நிலைத்திரு."
        },
        {
            "reference":  "1 தீமோத்தேயு 4:16",
             "verseNumber":  16,
             "scripture":  "உன்னைக்குறித்தும் உபதேசத்தைக்குறித்தும் எச்சரிக்கையாயிரு, இவைகளில் நிலைகொண்டிரு, இப்படிச் செய்வாயானால், உன்னையும் உன் உபதேசத்தைக் கேட்பவர்களையும் இரட்சித்துக்கொள்ளுவாய்."
        }
    ]
}