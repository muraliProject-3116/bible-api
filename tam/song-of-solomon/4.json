{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "உன்னதப்பாட்டு",
     "bookAbbreviation":  "உன்னதப்",
     "chapterNumber":  4,
     "verses":  [
        {
            "reference":  "உன்னதப்பாட்டு 4:1",
             "verseNumber":  1,
             "scripture":  "நீ ரூபவதி, என் பிரியமே! நீ ரூபவதி; உன் முக்காட்டின் நடுவே உன் கண்கள் புறாக்கண்களாயிருக்கிறது; உன் கூந்தல் கீலேயாத் மலையில் தழைமேயும் வெள்ளாட்டு மந்தையைப் போலிருக்கிறது."
        },
        {
            "reference":  "உன்னதப்பாட்டு 4:2",
             "verseNumber":  2,
             "scripture":  "உன்பற்கள், மயிர் கத்தரிக்கப்பட்டபின் குளிப்பாட்டப்பட்டுக் கரையேறுகிறவைகளும், ஒன்றாகிலும் மலடாயிராமல் எல்லாம் இரட்டைக் குட்டியீன்றவைகளுமான ஆட்டுமந்தையைப்போலிருக்கிறது."
        },
        {
            "reference":  "உன்னதப்பாட்டு 4:3",
             "verseNumber":  3,
             "scripture":  "உன் உதடுகள் சிவப்பு நூலுக்குச் சமானமும், உன் வாக்கு இன்பமுமாயிருக்கிறது; உன் முக்காட்டின் நடுவே உன் கன்னங்கள் வெடித்த மாதளம்பழம்போலிருக்கிறது."
        },
        {
            "reference":  "உன்னதப்பாட்டு 4:4",
             "verseNumber":  4,
             "scripture":  "உன் கழுத்து, பராக்கிரமசாலிகளின் கேடகங்களாகிய ஆயிரம் பரிசைகள் தூக்கியிருக்கிற ஆயுத சாலையாக்கப்பட்ட தாவீதின் கோபுரம்போலிருக்கிறது."
        },
        {
            "reference":  "உன்னதப்பாட்டு 4:5",
             "verseNumber":  5,
             "scripture":  "உன் இரண்டு ஸ்தனங்களும் லீலிபுஷ்பங்களில் மேயும் வெளிமானின் இரட்டைக்குட்டிகளுக்குச் சமானம்."
        },
        {
            "reference":  "உன்னதப்பாட்டு 4:6",
             "verseNumber":  6,
             "scripture":  "பகல் குளிர்ச்சியாகி நிழல் சாய்ந்து போகும்வரைக்கும், நான் வெள்ளைப்போளமலையிலும் சாம்பிராணிமலையிலும் போயிருப்பேன்."
        },
        {
            "reference":  "உன்னதப்பாட்டு 4:7",
             "verseNumber":  7,
             "scripture":  "என் பிரியமே! நீ பூரண ரூபவதி; உன்னில் பழுதொன்றுமில்லை."
        },
        {
            "reference":  "உன்னதப்பாட்டு 4:8",
             "verseNumber":  8,
             "scripture":  "லீபனோனிலிருந்து என்னோடே வா, என் மணவாளியே! லீபனோனிலிருந்து என்னோடே வா. அமனாவின் கொடுமுடியிலிருந்தும், சேனீர் எர்மோனின் கொடுமுடியிலிருந்தும், சிங்கங்களின் தாபரங்களிலிருந்தும், சிவிங்கிகளின் மலைகளிலிருந்தும் கீழே பார்."
        },
        {
            "reference":  "உன்னதப்பாட்டு 4:9",
             "verseNumber":  9,
             "scripture":  "என் இருதயத்தைக் கவர்ந்து கொண்டாய்; என் சகோதரியே! என் மணவாளியே! உன் கண்களிலொன்றினாலும் உன் கழுத்திலுள்ள ஒரு சரப்பணியினாலும் என் இருதயத்தைக் கவர்ந்து கொண்டாய்."
        },
        {
            "reference":  "உன்னதப்பாட்டு 4:10",
             "verseNumber":  10,
             "scripture":  "உன் நேசம் எவ்வளவு இன்பமாயிருக்கிறது; என் சகோதரியே! என் மணவாளியே! திராட்சரசத்தைப் பார்க்கிலும் உன் நேசம் எவ்வளவு மதுரமாயிருக்கிறது! சகல கந்தவர்க்கங்களைப்பார்க்கிலும் உன் பரிமள தைலங்கள் எவ்வளவு வாசனையாயிருக்கிறது!"
        },
        {
            "reference":  "உன்னதப்பாட்டு 4:11",
             "verseNumber":  11,
             "scripture":  "என் மணவாளியே! உன் உதடுகளிலிருந்து தேன் ஒழுகுகிறது, உன் நாவின்கீழ் தேனும் பாலும் இருக்கிறது, உன் வஸ்திரங்களின் வாசனை லீபனோனின் வாசனைக்கொப்பாயிருக்கிறது."
        },
        {
            "reference":  "உன்னதப்பாட்டு 4:12",
             "verseNumber":  12,
             "scripture":  "என் சகோதரியே! என் மணவாளியே! நீ அடைக்கப்பட்ட தோட்டமும், மறைவு கட்டப்பட்ட நீரூற்றும், முத்திரிக்கப்பட்ட கிணறுமாயிருக்கிறாய்."
        },
        {
            "reference":  "உன்னதப்பாட்டு 4:13",
             "verseNumber":  13,
             "scripture":  "உன் தோட்டம் மாதளஞ்செடிகளும், அருமையான கனிமரங்களும், மருதோன்றிச் செடிகளும், நளதச்செடிகளும்,"
        },
        {
            "reference":  "உன்னதப்பாட்டு 4:14",
             "verseNumber":  14,
             "scripture":  "நளதமும், குங்குமமும், வசம்பும், லவங்கமும், சகலவித தூபவர்க்க மரங்களும், வெள்ளைப்போளச்செடிகளும், சந்தன விருட்சங்களும், சகலவித கந்தவர்க்கச்செடிகளுமுள்ள சிங்கார வனமாயிருக்கிறது."
        },
        {
            "reference":  "உன்னதப்பாட்டு 4:15",
             "verseNumber":  15,
             "scripture":  "தோட்டங்களுக்கு நீரூற்றும், ஜீவதண்ணீரின் துரவும், லீபனோனிலிருந்து ஓடிவரும் வாய்க்கால்களும் உண்டாயிருக்கிறது."
        },
        {
            "reference":  "உன்னதப்பாட்டு 4:16",
             "verseNumber":  16,
             "scripture":  "வாடையே! எழும்பு; தென்றலே! வா; கந்தப்பிசின்கள் வடிய என் தோட்டத்தில் வீசு; என் நேசர் தம்முடைய தோட்டத்துக்கு வந்து, தமது அருமையான கனிகளைப் புசிப்பாராக."
        }
    ]
}