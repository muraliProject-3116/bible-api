{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "உன்னதப்பாட்டு",
     "bookAbbreviation":  "உன்னதப்",
     "chapterNumber":  6,
     "verses":  [
        {
            "reference":  "உன்னதப்பாட்டு 6:1",
             "verseNumber":  1,
             "scripture":  "உன் நேசர் எங்கே போனார்? ஸ்திரீகளில் ரூபவதியே! உன் நேசர் எவ்விடம் போய்விட்டார்? உன்னோடேகூட நாங்களும் அவரைத் தேடுவோம்."
        },
        {
            "reference":  "உன்னதப்பாட்டு 6:2",
             "verseNumber":  2,
             "scripture":  "தோட்டங்களில் மேயவும், லீலிபுஷ்பங்களைக் கொய்யவும், என் நேசர் தமது தோட்டத்துக்கும் கந்தவர்க்கப்பாத்திகளுக்கும் போனார்."
        },
        {
            "reference":  "உன்னதப்பாட்டு 6:3",
             "verseNumber":  3,
             "scripture":  "நான் என் நேசருடையவள், என் நேசர் என்னுடையவர்; அவர் லீலிபுஷ்பங்களுக்குள்ளே மேய்கிறார்."
        },
        {
            "reference":  "உன்னதப்பாட்டு 6:4",
             "verseNumber":  4,
             "scripture":  "என் பிரியமே! நீ திர்சாவைப் போல் செளந்தரியமும், எருசலேமைப் போல் வடிவமும், கொடிகள் பறக்கும் படையைப்போல் கெடியுமானவள்."
        },
        {
            "reference":  "உன்னதப்பாட்டு 6:5",
             "verseNumber":  5,
             "scripture":  "உன் கண்களை என்னைவிட்டுத் திருப்பு, அவைகள் என்னை வென்றது; உன் அளகபாரம் கீலேயாத் மலையிலே தழைமேயும் வெள்ளாட்டு மந்தையைப்போலிருக்கிறது."
        },
        {
            "reference":  "உன்னதப்பாட்டு 6:6",
             "verseNumber":  6,
             "scripture":  "உன் பற்கள் குளிப்பாட்டப்பட்டுக் கரையேறுகிறவைகளும், ஒன்றானாலும் மலடாயிராமல் இரட்டைக் குட்டியீன்றவைகளுமான ஆட்டுமந்தையைப்போலிருக்கிறது."
        },
        {
            "reference":  "உன்னதப்பாட்டு 6:7",
             "verseNumber":  7,
             "scripture":  "உன் முக்காட்டின் நடுவே உன் கன்னங்கள் வெடித்த மாதளம்பழம்போலிருக்கிறது."
        },
        {
            "reference":  "உன்னதப்பாட்டு 6:8",
             "verseNumber":  8,
             "scripture":  "ராஜஸ்திரீகள் அறுபதுபேரும், மறுமனையாட்டிகள் எண்பதுபேருமுண்டு; கன்னியருக்குத் தொகையில்லை."
        },
        {
            "reference":  "உன்னதப்பாட்டு 6:9",
             "verseNumber":  9,
             "scripture":  "என் புறாவோ, என் உத்தமியோ ஒருத்தியே; அவள் தன் தாய்க்கு ஒரே பிள்ளை; அவள் தன்னைப் பெற்றவளுக்கு அருமையானவள்; குமாரத்திகள் அவளைக் கண்டு, அவளை வாழ்த்தினார்கள்; ராஜஸ்திரீகளும் மறுமனையாட்டிகளும் அவளைப் போற்றினார்கள்."
        },
        {
            "reference":  "உன்னதப்பாட்டு 6:10",
             "verseNumber":  10,
             "scripture":  "சந்திரனைப்போல் அழகும், சூரியனைப்போல் பிரகாசமும், கொடிகள் பறக்கும் படையைப்போல் கெடியுமுள்ளவளாய், அருணோதயம் போல் உதிக்கிற இவள் யார்?"
        },
        {
            "reference":  "உன்னதப்பாட்டு 6:11",
             "verseNumber":  11,
             "scripture":  "பள்ளத்தாக்கிலே பழுத்த கனிகளைப் பார்க்கவும், திராட்சச்செடிகள் துளிர்விட்டு, மாதளஞ்செடிகள் பூத்ததா என்று அறியவும், வாதுமைத் தோட்டத்துக்குப் போனேன்."
        },
        {
            "reference":  "உன்னதப்பாட்டு 6:12",
             "verseNumber":  12,
             "scripture":  "நினையாததுக்குமுன்னே என் ஆத்துமா என்னை அம்மினதாபின் இரதங்களுக்கு ஒப்பாக்கிற்று."
        },
        {
            "reference":  "உன்னதப்பாட்டு 6:13",
             "verseNumber":  13,
             "scripture":  "திரும்பிவா, திரும்பிவா, சூலமித்தியே! நாங்கள் உன்னைப் பார்க்கும்படிக்கு, திரும்பிவா, திரும்பிவா. சூலமித்தியில் நீங்கள் என்னத்தைப் பார்க்கிறீர்கள்? அவள் இரண்டு சேனையின் கூட்டத்துக்குச் சமானமானவள்."
        }
    ]
}