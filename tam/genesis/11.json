{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "ஆதியாகமம்", "bookAbbreviation": "ஆதி", "chapterNumber": 11, "verses": [{"reference": "ஆதியாகமம் 11:1", "verseNumber": 1, "scripture": "பூமியெங்கும் ஒரே பாஷையும், ஒரே விதமான பேச்சும் இருந்தது."},{"reference": "ஆதியாகமம் 11:2", "verseNumber": 2, "scripture": "ஜனங்கள் கிழக்கேயிருந்து பிரயாணம்பண்ணுகையில், சிநெயார் தேசத்திலே சமபூமியைக்கண்டு, அங்கே குடியிருந்தார்கள்."},{"reference": "ஆதியாகமம் 11:3", "verseNumber": 3, "scripture": "அப்பொழுது அவர்கள்: நாம் செங்கல் அறுத்து, அதை நன்றாய்ச் சுடுவோம் வாருங்கள் என்று ஒருவரோடொருவர் பேசிக்கொண்டார்கள்; கல்லுக்குப் பதிலாக செங்கலும், சாந்துக்குப் பதிலாக நிலக்கீலும் அவர்களுக்கு இருந்தது."},{"reference": "ஆதியாகமம் 11:4", "verseNumber": 4, "scripture": "பின்னும் அவர்கள்: நாம் பூமியின் மீதெங்கும் சிதறிப்போகாதபடிக்கு, நமக்கு ஒரு நகரத்தையும், வானத்தை அளாவும் சிகரமுள்ள ஒரு கோபுரத்தையும் கட்டி, நமக்குப் பேர் உண்டாகப் பண்ணுவோம் வாருங்கள் என்று சொல்லிக்கொண்டார்கள்."},{"reference": "ஆதியாகமம் 11:5", "verseNumber": 5, "scripture": "மனுபுத்திரர் கட்டுகிற நகரத்தையும் கோபுரத்தையும் பார்க்கிறதற்குக் கர்த்தர் இறங்கினார்."},{"reference": "ஆதியாகமம் 11:6", "verseNumber": 6, "scripture": "அப்பொழுது கர்த்தர்: இதோ, ஜனங்கள் ஒரே கூட்டமாய் இருக்கிறார்கள்; அவர்கள் அனைவருக்கும் ஒரே பாஷையும் இருக்கிறது; அவர்கள் இதைச் செய்யத்தொடங்கினார்கள்; இப்பொழுதும் தாங்கள் செய்ய நினைத்தது ஒன்றும் தடைபடமாட்டாது என்று இருக்கிறார்கள்."},{"reference": "ஆதியாகமம் 11:7", "verseNumber": 7, "scripture": "நாம் இறங்கிப்போய், ஒருவர் பேசுவதை மற்றொருவர் அறியாதபடிக்கு, அங்கே அவர்கள் பாஷையைத் தாறுமாறாக்குவோம் என்றார்."},{"reference": "ஆதியாகமம் 11:8", "verseNumber": 8, "scripture": "அப்படியே கர்த்தர் அவர்களை அவ்விடத்திலிருந்து பூமியின்மீதெங்கும் சிதறிப்போகப்பண்ணினார்; அப்பொழுது நகரம் கட்டுகிறதை விட்டுவிட்டார்கள்."},{"reference": "ஆதியாகமம் 11:9", "verseNumber": 9, "scripture": "பூமியெங்கும் வழங்கின பாஷையைக் கர்த்தர் அவ்விடத்தில் தாறுமாறாக்கினபடியால், அதின் பேர் பாபேல் என்னப்பட்டது; கர்த்தர் அவர்களை அவ்விடத்திலிருந்து பூமியின்மீதெங்கும் சிதறிப்போகப்பண்ணினார்."},{"reference": "ஆதியாகமம் 11:10", "verseNumber": 10, "scripture": "சேமுடைய வம்சவரலாறு: ஜலப்பிரளயம் உண்டாகி இரண்டு வருஷத்திற்குப் பின்பு, சேம் நூறுவயதானபோது, அர்பக்சாத்தைப் பெற்றான்."},{"reference": "ஆதியாகமம் 11:11", "verseNumber": 11, "scripture": "சேம் அர்பக்சாத்தைப் பெற்றபின் ஐந்நூறு வருஷம் உயிரோடிருந்து, குமாரரையும் குமாரத்திகளையும் பெற்றான்."},{"reference": "ஆதியாகமம் 11:12", "verseNumber": 12, "scripture": "அர்பக்சாத் முப்பத்தைந்து வயதானபோது சாலாவைப் பெற்றான்."},{"reference": "ஆதியாகமம் 11:13", "verseNumber": 13, "scripture": "சாலாவைப் பெற்றபின் அர்பக்சாத் நானூற்று மூன்று வருஷம் உயிரோடிருந்து, குமாரரையும் குமாரத்திகளையும் பெற்றான்."},{"reference": "ஆதியாகமம் 11:14", "verseNumber": 14, "scripture": "சாலா முப்பது வயதானபோது, ஏபேரைப் பெற்றான்."},{"reference": "ஆதியாகமம் 11:15", "verseNumber": 15, "scripture": "ஏபேரைப் பெற்றபின் சாலா நானூற்று மூன்று வருஷம் உயிரோடிருந்து, குமாரரையும் குமாரத்திகளையும் பெற்றான்."},{"reference": "ஆதியாகமம் 11:16", "verseNumber": 16, "scripture": "ஏபேர் முப்பத்துநாலு வயதானபோது, பேலேகைப் பெற்றான்."},{"reference": "ஆதியாகமம் 11:17", "verseNumber": 17, "scripture": "பேலேகைப் பெற்றபின் ஏபேர் நானூற்று முப்பது வருஷம் உயிரோடிருந்து, குமாரரையும் குமாரத்திகளையும் பெற்றான்."},{"reference": "ஆதியாகமம் 11:18", "verseNumber": 18, "scripture": "பேலேகு முப்பது வயதானபோது, ரெகூவைப் பெற்றான்."},{"reference": "ஆதியாகமம் 11:19", "verseNumber": 19, "scripture": "ரெகூவைப் பெற்றபின் பேலேகு இருநூற்றொன்பது வருஷம் உயிரோடிருந்து, குமாரரையும் குமாரத்திகளையும் பெற்றான்."},{"reference": "ஆதியாகமம் 11:20", "verseNumber": 20, "scripture": "ரெகூ முப்பத்திரண்டு வயதானபோது, செரூகைப் பெற்றான்."},{"reference": "ஆதியாகமம் 11:21", "verseNumber": 21, "scripture": "செரூகைப் பெற்றபின் ரெகூ இருநூற்றேழு வருஷம் உயிரோடிருந்து, குமாரரையும் குமாரத்திகளையும் பெற்றான்."},{"reference": "ஆதியாகமம் 11:22", "verseNumber": 22, "scripture": "செரூகு முப்பது வயதானபோது, நாகோரைப் பெற்றான்."},{"reference": "ஆதியாகமம் 11:23", "verseNumber": 23, "scripture": "நாகோரைப் பெற்றபின் செரூகு இருநூறு வருஷம் உயிரோடிருந்து, குமாரரையும் குமாரத்திகளையும் பெற்றான்."},{"reference": "ஆதியாகமம் 11:24", "verseNumber": 24, "scripture": "நாகோர் இருபத்தொன்பது வயதானபோது, தேராகைப் பெற்றான்."},{"reference": "ஆதியாகமம் 11:25", "verseNumber": 25, "scripture": "தேராகைப் பெற்றபின் நாகோர் நூற்றுப்பத்தொன்பது வருஷம் உயிரோடிருந்து, குமாரரையும் குமாரத்திகளையும் பெற்றான்."},{"reference": "ஆதியாகமம் 11:26", "verseNumber": 26, "scripture": "தேராகு எழுபது வயதானபோது, ஆபிராம், நாகோர், ஆரான் என்பவர்களைப் பெற்றான்."},{"reference": "ஆதியாகமம் 11:27", "verseNumber": 27, "scripture": "தேராகுடைய வம்சவரலாறு: தேராகு ஆபிராம், நாகோர், ஆரான் என்பவர்களைப் பெற்றான்; ஆரான் லோத்தைப் பெற்றான்."},{"reference": "ஆதியாகமம் 11:28", "verseNumber": 28, "scripture": "ஆரான் தன் ஜந்மபூமியாகிய ஊர் என்கிற கல்தேயர் தேசத்துப் பட்டணத்திலே தன் தகப்பனாகிய தேராகு மரிக்குமுன்னே மரித்தான்."},{"reference": "ஆதியாகமம் 11:29", "verseNumber": 29, "scripture": "ஆபிராமும் நாகோரும் தங்களுக்குப் பெண் கொண்டார்கள்; ஆபிராமுடைய மனைவிக்குச் சாராய் என்று பேர்; நாகோருடைய மனைவிக்கு மில்க்காள் என்று பேர்; இவள் ஆரானுடைய குமாரத்தி; அந்த ஆரான் மில்க்காளுக்கும் இஸ்காளுக்கும் தகப்பன்."},{"reference": "ஆதியாகமம் 11:30", "verseNumber": 30, "scripture": "சாராய்க்குப் பிள்ளையில்லை; மலடியாயிருந்தாள்."},{"reference": "ஆதியாகமம் 11:31", "verseNumber": 31, "scripture": "தேராகு தன் குமாரனாகிய ஆபிராமையும், ஆரானுடைய குமாரனும், தன் பேரனுமாயிருந்த லோத்தையும், தன் குமாரன் ஆபிராமுடைய மனைவியாகிய தன் மருமகள் சாராயையும் அழைத்துக்கொண்டு, அவர்களுடனே ஊர் என்கிற கல்தேயருடைய பட்டணத்தை விட்டு, கானான் தேசத்துக்குப் போகப் புறப்பட்டான்; அவர்கள் ஆரான் மட்டும் வந்தபோது, அங்கே இருந்துவிட்டார்கள்."},{"reference": "ஆதியாகமம் 11:32", "verseNumber": 32, "scripture": "தேராகுடைய ஆயுசு நாட்கள் இருநூற்றைந்து வருஷம்; தேராகு ஆரானிலே மரித்தான்."}]}