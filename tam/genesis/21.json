{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "ஆதியாகமம்",
     "bookAbbreviation":  "ஆதி",
     "chapterNumber":  21,
     "verses":  [
        {
            "reference":  "ஆதியாகமம் 21:1",
             "verseNumber":  1,
             "scripture":  "கர்த்தர் தாம் சொல்லியிருந்தபடி சாராள்பேரில் கடாட்சமானார்; கர்த்தர் தாம் உரைத்தபடியே சாராளுக்குச் செய்தருளினார்."
        },
        {
            "reference":  "ஆதியாகமம் 21:2",
             "verseNumber":  2,
             "scripture":  "ஆபிரகாம் முதிர்வயதாயிருக்கையில், சாராள் கர்ப்பவதியாகி, தேவன் குறித்திருந்த காலத்திலே அவனுக்கு ஒரு குமாரனைப் பெற்றாள்."
        },
        {
            "reference":  "ஆதியாகமம் 21:3",
             "verseNumber":  3,
             "scripture":  "அப்பொழுது ஆபிரகாம் தனக்குச் சாராள் பெற்ற குமாரனுக்கு ஈசாக்கு என்று பேரிட்டான்."
        },
        {
            "reference":  "ஆதியாகமம் 21:4",
             "verseNumber":  4,
             "scripture":  "தன் குமாரனாகிய ஈசாக்கு பிறந்த எட்டாம் நாளிலே, ஆபிரகாம் தனக்குத் தேவன் கட்டளையிட்டிருந்தபடி அவனுக்கு விருத்தசேதனம்பண்ணினான்."
        },
        {
            "reference":  "ஆதியாகமம் 21:5",
             "verseNumber":  5,
             "scripture":  "தன் குமாரனாகிய ஈசாக்கு பிறந்தபோது ஆபிரகாம் நூறுவயதாயிருந்தான்."
        },
        {
            "reference":  "ஆதியாகமம் 21:6",
             "verseNumber":  6,
             "scripture":  "அப்பொழுது சாராள்: தேவன் என்னை நகைக்கப்பண்ணினார்; இதைக்கேட்கிற யாவரும் என்னோடகூட நகைப்பார்கள்."
        },
        {
            "reference":  "ஆதியாகமம் 21:7",
             "verseNumber":  7,
             "scripture":  "சாராள் பிள்ளைகளுக்குப் பால்கொடுப்பாள் என்று ஆபிரகாமுக்கு எவன் சொல்லுவான்? அவருடைய முதிர்வயதிலே அவருக்கு ஒரு குமாரனைப் பெற்றேனே என்றாள்."
        },
        {
            "reference":  "ஆதியாகமம் 21:8",
             "verseNumber":  8,
             "scripture":  "பிள்ளை வளர்ந்து, பால் மறந்தது; ஈசாக்கு பால் மறந்தநாளிலே ஆபிரகாம் பெரிய விருந்து பண்ணினான்."
        },
        {
            "reference":  "ஆதியாகமம் 21:9",
             "verseNumber":  9,
             "scripture":  "பின்பு எகிப்து தேசத்தாளாகிய ஆகார் ஆபிரகாமுக்குப் பெற்ற குமாரன் பரியாசம்பண்ணுகிறதைச் சாராள் கண்டு,"
        },
        {
            "reference":  "ஆதியாகமம் 21:10",
             "verseNumber":  10,
             "scripture":  "ஆபிரகாமை நோக்கி: இந்த அடிமைப்பெண்ணையும் அவள் மகனையும் புறம்பே தள்ளும்; இந்த அடிமைப்பெண்ணின் மகன் என் குமாரனாகிய ஈசாக்கோடே சுதந்திரவாளியாயிருப்பதில்லை என்றாள்."
        },
        {
            "reference":  "ஆதியாகமம் 21:11",
             "verseNumber":  11,
             "scripture":  "தன் மகனைக்குறித்துச் சொல்லப்பட்ட இந்தக் காரியம் ஆபிரகாமுக்கு மிகவும் துக்கமாயிருந்தது."
        },
        {
            "reference":  "ஆதியாகமம் 21:12",
             "verseNumber":  12,
             "scripture":  "அப்பொழுது தேவன் ஆபிரகாமை நோக்கி: அந்தப் பிள்ளையையும், உன் அடிமைப்பெண்ணையும் குறித்துச் சொல்லப்பட்டது உனக்குத் துக்கமாயிருக்க வேண்டாம்; ஈசாக்கினிடத்தில் உன் சந்ததி விளங்கும்; ஆதலால் சாராள் உனக்குச் சொல்வதெல்லாவற்றையும் கேள்."
        },
        {
            "reference":  "ஆதியாகமம் 21:13",
             "verseNumber":  13,
             "scripture":  "அடிமைப்பெண்ணின் மகனும் உன் வித்தாயிருக்கிறபடியால், அவனையும் ஒரு ஜாதியாக்குவேன் என்றார்."
        },
        {
            "reference":  "ஆதியாகமம் 21:14",
             "verseNumber":  14,
             "scripture":  "ஆபிரகாம் அதிகாலையில் எழுந்து, அப்பத்தையும் ஒரு துருத்தி தண்ணீரையும் எடுத்து, ஆகாருடைய தோளின்மேல் வைத்துப் பிள்ளையையும் ஒப்புக்கொடுத்து, அவளை அனுப்பிவிட்டான்; அவள் புறப்பட்டுப்போய், பெயர்செபாவின் வனாந்தரத்திலே அலைந்து திரிந்தாள்."
        },
        {
            "reference":  "ஆதியாகமம் 21:15",
             "verseNumber":  15,
             "scripture":  "துருத்தியிலிருந்த தண்ணீர் செலவழிந்தபின்பு, அவள் பிள்ளையை ஒரு செடியின் கீழே விட்டு,"
        },
        {
            "reference":  "ஆதியாகமம் 21:16",
             "verseNumber":  16,
             "scripture":  "பிள்ளை சாகிறதை நான் பார்க்கமாட்டேன் என்று, எதிராக அம்பு பாயும் தூரத்திலே போய் உட்கார்ந்து சத்தமிட்டு அழுதாள்."
        },
        {
            "reference":  "ஆதியாகமம் 21:17",
             "verseNumber":  17,
             "scripture":  "தேவன் பிள்ளையின் சத்தத்தைக் கேட்டார்; தேவதூதன் வானத்திலிருந்து ஆகாரைக் கூப்பிட்டு: ஆகாரே, உனக்கு என்ன சம்பவித்தது, பயப்படாதே, பிள்ளையிருக்கும் இடத்திலே தேவன் அவன் சத்தத்தைக் கேட்டார்."
        },
        {
            "reference":  "ஆதியாகமம் 21:18",
             "verseNumber":  18,
             "scripture":  "நீ எழுந்து பிள்ளையை எடுத்து அவனை உன் கையினால் பிடித்துக் கொண்டுபோ, அவனைப் பெரிய ஜாதியாக்குவேன் என்றார்."
        },
        {
            "reference":  "ஆதியாகமம் 21:19",
             "verseNumber":  19,
             "scripture":  "தேவன் அவளுடைய கண்களைத் திறந்தார்; அப்பொழுது அவள் ஒரு தண்ணீர்த் துரவைக் கண்டு, போய், துருத்தியிலே தண்ணீர் நிரப்பி, பிள்ளைக்குக் குடிக்கக் கொடுத்தாள்."
        },
        {
            "reference":  "ஆதியாகமம் 21:20",
             "verseNumber":  20,
             "scripture":  "தேவன் பிள்ளையுடனே இருந்தார்; அவன் வளர்ந்து வனாந்தரத்திலே குடியிருந்து வில்வித்தையிலே வல்லவனானான்."
        },
        {
            "reference":  "ஆதியாகமம் 21:21",
             "verseNumber":  21,
             "scripture":  "அவன் பாரான் வனாந்தரத்திலே குடியிருக்கையில், அவனுடைய தாய் எகிப்து தேசத்தாளாகிய ஒரு பெண்ணை அவனுக்கு விவாகம்பண்ணுவித்தாள்."
        },
        {
            "reference":  "ஆதியாகமம் 21:22",
             "verseNumber":  22,
             "scripture":  "அக்காலத்தில் அபிமெலேக்கும் அவன் சேனாதிபதியாகிய பிகோலும் ஆபிரகாமை நோக்கி: நீ செய்கிற காரியங்கள் எல்லாவற்றிலும் தேவன் உன்னுடனே இருக்கிறார்."
        },
        {
            "reference":  "ஆதியாகமம் 21:23",
             "verseNumber":  23,
             "scripture":  "ஆகையால், நீ எனக்காவது, என் குமாரனுக்காவது, என் பேரனுக்காவது வஞ்சனை செய்யாமல், நான் உனக்குச் செய்த தயவின்படியே, நீ எனக்கும், நீ தங்கியிருக்கிற இந்தத் தேசத்திற்கும், தயவு செய்வேன் என்று இங்கே தேவன் பேரில் எனக்கு ஆணையிட்டுக்கொடு என்றான்."
        },
        {
            "reference":  "ஆதியாகமம் 21:24",
             "verseNumber":  24,
             "scripture":  "அதற்கு ஆபிரகாம்: நான் ஆணையிட்டுக்கொடுக்கிறேன் என்றான்."
        },
        {
            "reference":  "ஆதியாகமம் 21:25",
             "verseNumber":  25,
             "scripture":  "ஆனாலும், அபிமெலேக்குடைய வேலைக்காரர் கைவசப்படுத்திக்கொண்ட துரவின் நிமித்தம் ஆபிரகாம் அபிமெலேக்கைக் கடிந்துகொண்டான்."
        },
        {
            "reference":  "ஆதியாகமம் 21:26",
             "verseNumber":  26,
             "scripture":  "அதற்கு அபிமெலேக்கு: இந்தக் காரியத்தைச் செய்தவன் இன்னான் என்று எனக்குத் தெரியாது, நீயும் எனக்கு அறிவிக்கவில்லை; இன்று நான் அதைக்கேட்டதேயன்றி, இதற்குமுன் அதை நான் கேள்விப்பட்டதே இல்லை என்றான்."
        },
        {
            "reference":  "ஆதியாகமம் 21:27",
             "verseNumber":  27,
             "scripture":  "அப்பொழுது ஆபிரகாம் ஆடுமாடுகளைக் கொண்டுவந்து அபிமெலேக்குக்குக் கொடுத்தான்; அவர்கள் இருவரும் உடன்படிக்கை பண்ணிக்கொண்டார்கள்."
        },
        {
            "reference":  "ஆதியாகமம் 21:28",
             "verseNumber":  28,
             "scripture":  "ஆபிரகாம் ஏழு பெண்ணாட்டுக்குட்டிகளைத் தனியே நிறுத்தினான்."
        },
        {
            "reference":  "ஆதியாகமம் 21:29",
             "verseNumber":  29,
             "scripture":  "அப்பொழுது அபிமெலேக்கு ஆபிரகாமை நோக்கி: நீ தனியே நிறுத்தின இந்த ஏழு பெண்ணாட்டுக்குட்டிகள் என்னத்திற்கு என்று கேட்டான்."
        },
        {
            "reference":  "ஆதியாகமம் 21:30",
             "verseNumber":  30,
             "scripture":  "அதற்கு அவன்: நான் இந்தத் துரவு தோண்டினதைக்குறித்து, நீர் சாட்சியாக இந்த ஏழு பெண்ணாட்டுக்குட்டிகளை என் கையில் வாங்கிக்கொள்ளவேண்டும் என்றான்."
        },
        {
            "reference":  "ஆதியாகமம் 21:31",
             "verseNumber":  31,
             "scripture":  "அவர்கள் இருவரும் அவ்விடத்தில் ஆணையிட்டுக்கொண்டபடியால், அந்த இடம் பெயெர்செபா என்னப்பட்டது."
        },
        {
            "reference":  "ஆதியாகமம் 21:32",
             "verseNumber":  32,
             "scripture":  "அவர்கள் பெயெர்செபாவிலே உடன்படிக்கை பண்ணிக்கொண்டபின் அபிமெலேக்கும், அவன் சேனாதிபதியாகிய பிகோலும் எழுந்து பெலிஸ்தருடைய தேசத்திற்குத் திரும்பிப்போனார்கள்."
        },
        {
            "reference":  "ஆதியாகமம் 21:33",
             "verseNumber":  33,
             "scripture":  "ஆபிரகாம் பெயெர்செபாவிலே ஒரு தோப்பை உண்டாக்கி, சதாகாலமுமுள்ள தேவனாகிய கர்த்தருடைய நாமத்தை அவ்விடத்தில் தொழுதுகொண்டான்."
        },
        {
            "reference":  "ஆதியாகமம் 21:34",
             "verseNumber":  34,
             "scripture":  "ஆபிரகாம் பெலிஸ்தருடைய தேசத்தில் அநேகநாள் தங்கியிருந்தான்."
        }
    ]
}