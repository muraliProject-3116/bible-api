{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "எபேசியர்",
     "bookAbbreviation":  "எபே",
     "chapterNumber":  4,
     "verses":  [
        {
            "reference":  "எபேசியர் 4:1",
             "verseNumber":  1,
             "scripture":  "ஆதலால், கர்த்தர்நிமித்தம் கட்டுண்டவனாகிய நான் உங்களுக்குச் சொல்லுகிற புத்தியென்னவெனில், நீங்கள் அழைக்கப்பட்ட அழைப்புக்குப் பாத்திரவான்களாய் நடந்து,"
        },
        {
            "reference":  "எபேசியர் 4:2",
             "verseNumber":  2,
             "scripture":  "மிகுந்த மனத்தாழ்மையும் சாந்தமும் நீடிய பொறுமையும் உடையவர்களாய், அன்பினால் ஒருவரையொருவர் தாங்கி,"
        },
        {
            "reference":  "எபேசியர் 4:3",
             "verseNumber":  3,
             "scripture":  "சமாதானக்கட்டினால் ஆவியின் ஒருமையைக் காத்துக்கொள்வதற்கு ஜாக்கிரதையாயிருங்கள்."
        },
        {
            "reference":  "எபேசியர் 4:4",
             "verseNumber":  4,
             "scripture":  "உங்களுக்கு உண்டான அழைப்பினாலே நீங்கள் ஒரே நம்பிக்கைக்கு அழைக்கப்பட்டதுபோல, ஒரே சரீரமும், ஒரே ஆவியும் உண்டு;"
        },
        {
            "reference":  "எபேசியர் 4:5",
             "verseNumber":  5,
             "scripture":  "ஒரே கர்த்தரும், ஒரே விசுவாசமும், ஒரே ஞானஸ்நானமும்,"
        },
        {
            "reference":  "எபேசியர் 4:6",
             "verseNumber":  6,
             "scripture":  "எல்லாருக்கும் ஒரே தேவனும் பிதாவும் உண்டு; அவர் எல்லார்மேலும், எல்லாரோடும், உங்கள் எல்லாருக்குள்ளும் இருக்கிறவர்."
        },
        {
            "reference":  "எபேசியர் 4:7",
             "verseNumber":  7,
             "scripture":  "கிறிஸ்துவினுடைய ஈவின் அளவுக்குத்தக்கதாக நம்மில் அவனவனுக்குக் கிருபை அளிக்கப்பட்டிருக்கிறது."
        },
        {
            "reference":  "எபேசியர் 4:8",
             "verseNumber":  8,
             "scripture":  "ஆதலால், அவர் உன்னதத்திற்கு ஏறி, சிறைப்பட்டவர்களைச் சிறையாக்கி, மனுஷர்களுக்கு வரங்களை அளித்தார் என்று சொல்லியிருக்கிறார்."
        },
        {
            "reference":  "எபேசியர் 4:9",
             "verseNumber":  9,
             "scripture":  "ஏறினார் என்பதினாலே அவர் அதற்கு முன்னே பூமியின் தாழ்விடங்களில் இறங்கினார் என்று விளங்குகிறதல்லவா?"
        },
        {
            "reference":  "எபேசியர் 4:10",
             "verseNumber":  10,
             "scripture":  "இறங்கினவரே எல்லாவற்றையும் நிரப்பத்தக்கதாக, எல்லா வானங்களுக்கும் மேலாக உன்னதத்திற்கு ஏறினவருமாயிருக்கிறார்."
        },
        {
            "reference":  "எபேசியர் 4:11",
             "verseNumber":  11,
             "scripture":  "மேலும் நாம் அனைவரும் தேவனுடைய குமாரனைப்பற்றும் விசுவாசத்திலும் அறிவிலும் ஒருமைப்பட்டவர்களாகி, கிறிஸ்துவினுடைய நிறைவானவளர்ச்சியின் அளவுக்குத்தக்க பூரணபுருஷராகும் வரைக்கும்,"
        },
        {
            "reference":  "எபேசியர் 4:12",
             "verseNumber":  12,
             "scripture":  "பரிசுத்தவான்கள் சீர்பொருந்தும்பொருட்டு, சுவிசேஷ ஊழியத்தின் வேலைக்காகவும், கிறிஸ்துவின் சரீரமாகிய சபையானது பக்திவிருத்தி அடைவதற்காகவும்,"
        },
        {
            "reference":  "எபேசியர் 4:13",
             "verseNumber":  13,
             "scripture":  "அவர், சிலரை அப்போஸ்தலராகவும், சிலரைத் தீர்க்கதரிசிகளாகவும், சிலரைச் சுவிசேஷகராகவும், சிலரை மேய்ப்பராகவும் போதகராகவும் ஏற்படுத்தினார்."
        },
        {
            "reference":  "எபேசியர் 4:14",
             "verseNumber":  14,
             "scripture":  "நாம் இனிக் குழந்தைகளாயிராமல், மனுஷருடைய சூதும் வஞ்சிக்கிறதற்கேதுவான தந்திரமுமுள்ள போதகமாகிய பலவித காற்றினாலே அலைகளைப்போல அடிபட்டு அலைகிறவர்களாயிராமல்,"
        },
        {
            "reference":  "எபேசியர் 4:15",
             "verseNumber":  15,
             "scripture":  "அன்புடன் சத்தியத்தைக் கைக்கொண்டு, தலையாகிய கிறிஸ்துவுக்குள் எல்லாவற்றிலேயும், நாம் வளருகிறவர்களாயிருக்கும்படியாக அப்படிச் செய்தார்."
        },
        {
            "reference":  "எபேசியர் 4:16",
             "verseNumber":  16,
             "scripture":  "அவராலே சரீரம் முழுவதும், அதற்கு உதவியாயிருக்கிற சகல கணுக்களினாலும் இசைவாய்க் கூட்டி இணைக்கப்பட்டு, ஒவ்வொரு அவயவமும் தன்தன் அளவுக்குத்தக்கதாய்க் கிரியைசெய்கிறபடியே, அது அன்பினாலே தனக்கு பக்திவிருத்தி உண்டாக்குகிறதற்கேதுவாகச் சரீரவளர்ச்சியை உண்டாக்குகிறது."
        },
        {
            "reference":  "எபேசியர் 4:17",
             "verseNumber":  17,
             "scripture":  "ஆதலால், கர்த்தருக்குள் நான் உங்களுக்குச் சாட்சியாகச் சொல்லி எச்சரிக்கிறது என்னவெனில், மற்றப் புறஜாதிகள் தங்கள் வீணான சிந்தையிலே நடக்கிறதுபோல நீங்கள் இனி நடவாமலிருங்கள்."
        },
        {
            "reference":  "எபேசியர் 4:18",
             "verseNumber":  18,
             "scripture":  "அவர்கள் புத்தியில் அந்தகாரப்பட்டு, தங்கள் இருதயகடினத்தினால் தங்களில் இருக்கும் அறியாமையினாலே தேவனுடைய ஜீவனுக்கு அந்நியராயிருந்து;"
        },
        {
            "reference":  "எபேசியர் 4:19",
             "verseNumber":  19,
             "scripture":  "உணர்வில்லாதவர்களாய், சகலவித அசுத்தங்களையும் ஆவலோடே நடப்பிக்கும்படி, தங்களைக் காமவிகாரத்திற்கு ஒப்புக்கொடுத்திருக்கிறார்கள்."
        },
        {
            "reference":  "எபேசியர் 4:20",
             "verseNumber":  20,
             "scripture":  "நீங்களோ இவ்விதமாய்க் கிறிஸ்துவைக் கற்றுக்கொள்ளவில்லை."
        },
        {
            "reference":  "எபேசியர் 4:21",
             "verseNumber":  21,
             "scripture":  "இயேசுவினிடத்திலுள்ள சத்தியத்தின்படியே, நீங்கள் அவரிடத்தில் கேட்டறிந்து, அவரால் போதிக்கப்பட்டீர்களே."
        },
        {
            "reference":  "எபேசியர் 4:22",
             "verseNumber":  22,
             "scripture":  "அந்தப்படி, முந்தின நடக்கைக்குரிய மோசம்போக்கும் இச்சைகளாலே கெட்டுப்போகிற பழைய மனுஷனை நீங்கள் களைந்துபோட்டு,"
        },
        {
            "reference":  "எபேசியர் 4:23",
             "verseNumber":  23,
             "scripture":  "உங்கள் உள்ளத்திலே புதிதான ஆவியுள்ளவர்களாகி,"
        },
        {
            "reference":  "எபேசியர் 4:24",
             "verseNumber":  24,
             "scripture":  "மெய்யான நீதியிலும் பரிசுத்தத்திலும் தேவனுடைய சாயலாக சிருஷ்டிக்கப்பட்ட புதிய மனுஷனைத் தரித்துக்கொள்ளுங்கள்."
        },
        {
            "reference":  "எபேசியர் 4:25",
             "verseNumber":  25,
             "scripture":  "அன்றியும், நாம் ஒருவருக்கொருவர் அவயவங்களாயிருக்கிறபடியால், பொய்யைக் களைந்து, அவனவன் பிறனுடனே மெய்யைப் பேசக்கடவன்."
        },
        {
            "reference":  "எபேசியர் 4:26",
             "verseNumber":  26,
             "scripture":  "நீங்கள் கோபங்கொண்டாலும் பாவஞ்செய்யாதிருங்கள்; சூரியன் அஸ்தமிக்கிறதற்கு முன்னாக உங்கள் எரிச்சல் தணியக்கடவது;"
        },
        {
            "reference":  "எபேசியர் 4:27",
             "verseNumber":  27,
             "scripture":  "பிசாசுக்கு இடங்கொடாமலும் இருங்கள்."
        },
        {
            "reference":  "எபேசியர் 4:28",
             "verseNumber":  28,
             "scripture":  "திருடுகிறவன் இனித் திருடாமல், குறைச்சலுள்ளவனுக்குக் கொடுக்கத்தக்கதாகத் தனக்கு உண்டாயிருக்கும்படி, தன் கைகளினால் நலமான வேலைசெய்து, பிரயாசப்படக்கடவன்."
        },
        {
            "reference":  "எபேசியர் 4:29",
             "verseNumber":  29,
             "scripture":  "கெட்டவார்த்தை ஒன்றும் உங்கள் வாயிலிருந்து புறப்படவேண்டாம்; பக்திவிருத்திக்கு ஏதுவான நல்லவார்த்தை உண்டானால் அதையே கேட்கிறவர்களுக்குப் பிரயோஜனமுண்டாகும்படி பேசுங்கள்."
        },
        {
            "reference":  "எபேசியர் 4:30",
             "verseNumber":  30,
             "scripture":  "அன்றியும், நீங்கள் மீட்கப்படும் நாளுக்கென்று முத்திரையாகப் பெற்ற தேவனுடைய பரிசுத்த ஆவியைத் துக்கப்படுத்தாதிருங்கள்."
        },
        {
            "reference":  "எபேசியர் 4:31",
             "verseNumber":  31,
             "scripture":  "சகலவிதமான கசப்பும், கோபமும், மூர்க்கமும், கூக்குரலும், தூஷணமும், மற்ற எந்தத் துர்க்குணமும் உங்களைவிட்டு நீங்கக்கடவது."
        },
        {
            "reference":  "எபேசியர் 4:32",
             "verseNumber":  32,
             "scripture":  "ஒருவருக்கொருவர் தயவாயும் மனஉருக்கமாயும் இருந்து, கிறிஸ்துவுக்குள் தேவன் உங்களுக்கு மன்னித்ததுபோல, நீங்களும் ஒருவருக்கொருவர் மன்னியுங்கள்."
        }
    ]
}