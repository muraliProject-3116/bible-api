{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "எசேக்கியேல்",
     "bookAbbreviation":  "எசே",
     "chapterNumber":  12,
     "verses":  [
        {
            "reference":  "எசேக்கியேல் 12:1",
             "verseNumber":  1,
             "scripture":  "கர்த்தருடைய வார்த்தை எனக்கு உண்டாகி, அவர்:"
        },
        {
            "reference":  "எசேக்கியேல் 12:2",
             "verseNumber":  2,
             "scripture":  "மனுபுத்திரனே, நீ கலகவீட்டாரின் நடுவிலே தங்கியிருக்கிறாய்; காணும்படிக்கு அவர்களுக்குக் கண்கள் இருந்தாலும் காணாமற்போகிறார்கள்; கேட்கும்படிக்கு அவர்களுக்குக் காதுகள் இருந்தாலும் கேளாமற்போகிறார்கள்; அவர்கள் கலகவீட்டார்."
        },
        {
            "reference":  "எசேக்கியேல் 12:3",
             "verseNumber":  3,
             "scripture":  "இப்போதும் மனுபுத்திரனே, நீ பரதேசம் போகும்படி பிரயாண சமான்களை ஆயத்தப்படுத்தி, பகற்காலத்திலே அவர்கள் கண்களுக்கு முன்பாகப் பிரயாணப்படு; உன் ஸ்தலத்தைவிட்டு வேறே ஸ்தலத்துக்கு அவர்களுடைய கண்களுக்கு முன்பாகப் புறப்பட்டுப்போ; அவர்கள் கலகவீட்டாரானபோதிலும் ஒருவேளை சிந்தித்து உணருவார்கள்."
        },
        {
            "reference":  "எசேக்கியேல் 12:4",
             "verseNumber":  4,
             "scripture":  "சிறையிருப்புக்குப் போகிறவனைப்போல் உன் சாமான்களை நீ பகற்காலத்திலே அவர்கள் கண்களுக்கு முன்பாக வெளியே வைத்து, நீ சாயங்காலத்திலே அவர்கள் கண்களுக்கு முன்பாகச் சிறையிருப்புக்குப் போகிறவனைப்போல் புறப்படுவாயாக."
        },
        {
            "reference":  "எசேக்கியேல் 12:5",
             "verseNumber":  5,
             "scripture":  "அவர்களுடைய கண்களுக்கு முன்பாக நீ சுவரிலே துவாரமிட்டு, அதின் வழியாய் அவைகளை வெளியே கொண்டுபோவாயாக."
        },
        {
            "reference":  "எசேக்கியேல் 12:6",
             "verseNumber":  6,
             "scripture":  "அவர்களுடைய கண்களுக்கு முன்பாக அவைகளை உன் தோளின்மேல் எடுத்து, மாலைமயங்கும் வேளையிலே வெளியே கொண்டுபோவாயாக; நீ தேசத்தைப் பாராதபடி உன் முகத்தை மூடிக்கொள்; இஸ்ரவேல் வம்சத்தாருக்கு உன்னை அடையாளமாக்கினேன் என்றார்."
        },
        {
            "reference":  "எசேக்கியேல் 12:7",
             "verseNumber":  7,
             "scripture":  "எனக்குக் கட்டளையிட்டபடியே நான் செய்தேன்; சிறைப்பட்டுப்போகும்போது சாமான்களைக் கொண்டுபோவதுபோல என் சாமான்களைப் பகற்காலத்தில் வெளியே வைத்தேன்; சாயங்காலத்திலோ கையினால் சுவரிலே துவாரமிட்டு, மாலைமயங்கும் வேளையிலே அவைகளை வெளியே கொண்டுபோய், அவர்கள் கண்களுக்கு முன்பாக அவைகளைத் தோளின்மேல் எடுத்துக்கொண்டுபோனேன்."
        },
        {
            "reference":  "எசேக்கியேல் 12:8",
             "verseNumber":  8,
             "scripture":  "விடியற்காலத்திலே கர்த்தருடைய வார்த்தை எனக்கு உண்டாகி, அவர்:"
        },
        {
            "reference":  "எசேக்கியேல் 12:9",
             "verseNumber":  9,
             "scripture":  "மனுபுத்திரனே, கலகவீட்டாராகிய இஸ்ரவேல் வம்சத்தார் உன்னைப் பார்த்து: நீ செய்கிறது என்னவென்று உன்னைக் கேட்டார்கள் அல்லவா?"
        },
        {
            "reference":  "எசேக்கியேல் 12:10",
             "verseNumber":  10,
             "scripture":  "இது எருசலேமில் இருக்கிற அதிபதியின்மேலும் அதின் நடுவில் இருக்கிற இஸ்ரவேல் வம்சத்தார் அனைவரின்மேலும் சுமரும் பாரம் என்று கர்த்தராகிய ஆண்டவர் உரைக்கிறார் என்று அவர்களிடத்தில் சொல்லு."
        },
        {
            "reference":  "எசேக்கியேல் 12:11",
             "verseNumber":  11,
             "scripture":  "நீ அவர்களை நோக்கி: நான் உங்களுக்கு அடையாளமாயிருக்கிறேன்; நான் செய்வது எப்படியோ, அப்படியே அவர்களுக்கும் செய்யப்படும்; சிறைப்பட்டுப் பரதேசம் போவார்கள்."
        },
        {
            "reference":  "எசேக்கியேல் 12:12",
             "verseNumber":  12,
             "scripture":  "அவர்கள் நடுவில் இருக்கிற அதிபதி மாலைமயங்கும்போது தோளின்மேல் சுமைசுமந்து புறப்படுவான்; வெளியே சுமைகொண்டுபோகச் சுவரிலே துவாரமிடுவார்கள்; கண்ணினாலே அவன் தன் தேசத்தைக் காணாதபடி தன் முகத்தை மூடிக்கொள்வான்."
        },
        {
            "reference":  "எசேக்கியேல் 12:13",
             "verseNumber":  13,
             "scripture":  "நான் என் வலையை அவன்மேல் வீசுவேன், அவன் என் கண்ணியிலே பிடிபடுவான்; அவனைக் கல்தேயர் தேசமாகிய பாபிலோனுக்குக் கொண்டுபோவேன்; அங்கே அவன் சாவான்; ஆகிலும் அதைக் காணமாட்டான்."
        },
        {
            "reference":  "எசேக்கியேல் 12:14",
             "verseNumber":  14,
             "scripture":  "அவனுக்கு உதவியாக அவனைச் சுற்றிலும் இருக்கிற யாவரையும் அவனுடைய எல்லா இராணுவங்களையும் நான் சகல திசைகளிலும் தூற்றி, அவர்கள் பின்னே பட்டயத்தை உருவுவேன்."
        },
        {
            "reference":  "எசேக்கியேல் 12:15",
             "verseNumber":  15,
             "scripture":  "அப்படி நான் அவர்களை ஜாதிகளுக்குள்ளே தூற்றி, அவர்களை தேசங்களிலே சிதறடிக்கும்போது, நான் கர்த்தர் என்று அறிந்துகொள்வார்கள்."
        },
        {
            "reference":  "எசேக்கியேல் 12:16",
             "verseNumber":  16,
             "scripture":  "ஆனாலும் தாங்கள் போய்ச்சேரும் ஜாதிகளுக்குள்ளே தங்கள் அருவருப்புகளையெல்லாம் விவரிக்கும்படி, நான் அவர்களில் கொஞ்சம்பேரைப் பஞ்சத்துக்கும் பட்டயத்துக்கும் கொள்ளைநோய்க்கும் தப்பி மீந்திருக்கப்பண்ணுவேன்; அப்பொழுது நான் கர்த்தர் என்று அறிந்துகொள்வார்கள் என்று சொல் என்றார்."
        },
        {
            "reference":  "எசேக்கியேல் 12:17",
             "verseNumber":  17,
             "scripture":  "பின்னும் கர்த்தருடைய வார்த்தை எனக்கு உண்டாகி, அவர்:"
        },
        {
            "reference":  "எசேக்கியேல் 12:18",
             "verseNumber":  18,
             "scripture":  "மனுபுத்திரனே, நீ உன் அப்பத்தை நடுக்கத்தோடே புசித்து, உன் தண்ணீரைத் தத்தளிப்போடும் விசாரத்தோடும் குடித்து,"
        },
        {
            "reference":  "எசேக்கியேல் 12:19",
             "verseNumber":  19,
             "scripture":  "தேசத்திலுள்ள ஜனங்களை நோக்கி: இஸ்ரவேல் தேசத்திலுள்ள எருசலேமின் குடிகளைக் குறித்துக் கர்த்தராகிய ஆண்டவர் சொல்லுகிறது என்னவென்றால், தங்கள் அப்பத்தை விசாரத்தோடே புசித்து, தங்கள் தண்ணீரைத் திகிலோடே குடிப்பார்கள்; அவர்களுடைய தேசத்துக் குடிகளுடைய கொடுமைகளினிமித்தம் அதிலுள்ளதெல்லாம் அழிய, அது பாழாகும்."
        },
        {
            "reference":  "எசேக்கியேல் 12:20",
             "verseNumber":  20,
             "scripture":  "குடியேறியிருக்கிற பட்டணங்கள் வனாந்தரங்களாகி, தேசம் பாழாய்ப்போகும்; அப்பொழுது நான் கர்த்தர் என்று அறிந்துகொள்வீர்கள் என்று சொல் என்றார்."
        },
        {
            "reference":  "எசேக்கியேல் 12:21",
             "verseNumber":  21,
             "scripture":  "பின்னும் கர்த்தருடைய வார்த்தை எனக்கு உண்டாகி, அவர்:"
        },
        {
            "reference":  "எசேக்கியேல் 12:22",
             "verseNumber":  22,
             "scripture":  "மனுபுத்திரனே, நாட்கள் நீடிக்கும், தரிசனம் எல்லாம் அவமாகும் என்று இஸ்ரவேல் தேசத்திலே வழங்கும் பழமொழி என்ன?"
        },
        {
            "reference":  "எசேக்கியேல் 12:23",
             "verseNumber":  23,
             "scripture":  "ஆகையால் நீ அவர்களை நோக்கி: கர்த்தராகிய ஆண்டவர் உரைக்கிறது என்னவென்றால், அவர்கள் இனி இஸ்ரவேலிலே இந்தப் பழமொழியைச் சொல்லி வராதபடிக்கு நான் அதை ஒழியப்பண்ணுவேன்; நாட்களும் எல்லாத் தரிசனத்தின் பொருளும் சமீபித்து வந்தன என்று அவர்களோடே சொல்லு."
        },
        {
            "reference":  "எசேக்கியேல் 12:24",
             "verseNumber":  24,
             "scripture":  "இஸ்ரவேல் வம்சத்தாரின் நடுவில் இனிச்சகல கள்ளத்தரிசனமும் முகஸ்துதியான குறிசொல்லுதலும் இராமற்போகும்."
        },
        {
            "reference":  "எசேக்கியேல் 12:25",
             "verseNumber":  25,
             "scripture":  "நான் கர்த்தர், நான் சொல்லுவேன், நான் சொல்லும் வார்த்தை நிறைவேறும்; இனித் தாமதியாது; கலகவீட்டாரே, உங்கள் நாட்களிலே நான் வார்த்தையைச் சொல்லுவேன், அதை நிறைவேறவும் பண்ணுவேன் என்று கர்த்தராகிய ஆண்டவர் உரைக்கிறார் என்று சொல் என்றார்."
        },
        {
            "reference":  "எசேக்கியேல் 12:26",
             "verseNumber":  26,
             "scripture":  "பின்னும் கர்த்தருடைய வார்த்தை எனக்கு உண்டாகி, அவர்:"
        },
        {
            "reference":  "எசேக்கியேல் 12:27",
             "verseNumber":  27,
             "scripture":  "மனுபுத்திரனே, இதோ, இஸ்ரவேல் வம்சத்தார்: இவன் காண்கிற தரிசனம் நிறைவேற அநேகநாள் செல்லும்; தூரமாயிருக்கிற காலங்களைக்குறித்து இவன் தீர்க்கதரிசனம் சொல்லுகிறான் என்கிறார்கள்."
        },
        {
            "reference":  "எசேக்கியேல் 12:28",
             "verseNumber":  28,
             "scripture":  "ஆகையால் என் வார்த்தைகளில் ஒன்றாகிலும் இனித் தாமதிப்பதில்லையென்று கர்த்தராகிய ஆண்டவர் உரைக்கிறார்; நான் சொன்ன வார்த்தை நிறைவேறும் என்று கர்த்தராகிய ஆண்டவர் உரைக்கிறார் என்று அவர்களோடே சொல் என்றார்."
        }
    ]
}