{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "2 சாமுவேல்", "bookAbbreviation": "2 சாமு", "chapterNumber": 22, "verses": [{"reference": "2 சாமுவேல் 22:1", "verseNumber": 1, "scripture": "கர்த்தர் தாவீதை அவனுடைய எல்லாச் சத்துருக்களின் கைக்கும், சவுலின் கைக்கும், நீங்கலாக்கி விடுவித்தபோது, அவன் கர்த்தருக்கு முன்பாகப் பாடின பாட்டு:"},{"reference": "2 சாமுவேல் 22:2", "verseNumber": 2, "scripture": "கர்த்தர் என் கன்மலையும், என் கோட்டையும், என் இரட்சகருமானவர்."},{"reference": "2 சாமுவேல் 22:3", "verseNumber": 3, "scripture": "தேவன் நான் நம்பியிருக்கிற துருக்கமும், என் கேடகமும், என் இரட்சண்ணியக் கொம்பும், என் உயர்ந்த அடைக்கலமும், என் புகலிடமும், என் இரட்சகருமானவர்; என்னை வல்லடிக்கு நீங்கலாக்கி இரட்சிக்கிறவர் அவரே."},{"reference": "2 சாமுவேல் 22:4", "verseNumber": 4, "scripture": "ஸ்துதிக்குப் பாத்திரராகிய கர்த்தரை நோக்கிக் கூப்பிடுவேன்; அதனால் என் சத்துருக்களுக்கு நீங்கலாக்கி இரட்சிக்கப்படுவேன்."},{"reference": "2 சாமுவேல் 22:5", "verseNumber": 5, "scripture": "மரண அலைகள் என்னைச் சூழ்ந்துகொண்டு, துர்ச்சனப்பிரவாகம் என்னைப் பயப்படுத்தினது."},{"reference": "2 சாமுவேல் 22:6", "verseNumber": 6, "scripture": "பாதாளக் கட்டுகள் என்னைச் சூழ்ந்து கொண்டது; மரணக்கண்ணிகள் என்மேல் விழுந்தது."},{"reference": "2 சாமுவேல் 22:7", "verseNumber": 7, "scripture": "எனக்கு உண்டான நெருக்கத்திலே கர்த்தரை நோக்கிக் கூப்பிட்டு, என் தேவனை நோக்கி அபயமிட்டேன்; தமது ஆலயத்திலிருந்து என் சத்தத்தைக் கேட்டார்; என் கூப்பிடுதல் அவர் செவிகளில் ஏறிற்று."},{"reference": "2 சாமுவேல் 22:8", "verseNumber": 8, "scripture": "அப்பொழுது பூமி அசைந்து அதிர்ந்தது; அவர் கோபங்கொண்டபடியால் வானத்தின் அஸ்திபாரங்கள் குலுங்கி அசைந்தது."},{"reference": "2 சாமுவேல் 22:9", "verseNumber": 9, "scripture": "அவர் நாசியிலிருந்து பட்சிக்கிற புகை எழும்பிற்று, அவர் வாயிலிருந்து அக்கினி புறப்பட்டது, அதனால் தழல் மூண்டது."},{"reference": "2 சாமுவேல் 22:10", "verseNumber": 10, "scripture": "வானங்களைத் தாழ்த்தி இறங்கினார்; அவர் பாதங்களின்கீழ் காரிருள் இருந்தது."},{"reference": "2 சாமுவேல் 22:11", "verseNumber": 11, "scripture": "கேருபீனின்மேல் ஏறி வேகமாய்ச் சென்றார். காற்றின் செட்டைகளின் மீதில் தரிசனமானார்."},{"reference": "2 சாமுவேல் 22:12", "verseNumber": 12, "scripture": "ஆகாயத்து மேகங்களிலே கூடிய தண்ணீர்களின் இருளைத் தம்மைச் சுற்றிலும் இருக்கும் கூடாரமாக்கினார்."},{"reference": "2 சாமுவேல் 22:13", "verseNumber": 13, "scripture": "அவருடைய சந்நிதிப் பிரகாசத்தினால் நெருப்புத்தழலும் எரிந்தது."},{"reference": "2 சாமுவேல் 22:14", "verseNumber": 14, "scripture": "கர்த்தர் வானத்திலிருந்து குமுறி, உன்னதமானவர் தமது சத்தத்தைத் தொனிக்கப்பண்ணினார்."},{"reference": "2 சாமுவேல் 22:15", "verseNumber": 15, "scripture": "அவர் அம்புகளை எய்து, அவர்களைச் சிதற அடித்து, மின்னல்களைப் பிரயோகித்து, அவர்களைக் கலங்கப்பண்ணினார்."},{"reference": "2 சாமுவேல் 22:16", "verseNumber": 16, "scripture": "கர்த்தருடைய கண்டிதத்தினாலும், அவருடைய நாசியின் சுவாசக் காற்றினாலும் சமுத்திரத்தின் மதகுகள் திறவுண்டு, பூதலத்தின் அஸ்திபாரங்கள் காணப்பட்டது."},{"reference": "2 சாமுவேல் 22:17", "verseNumber": 17, "scripture": "உயரத்திலிருந்து அவர் கை நீட்டி, என்னைப் பிடித்து, ஜலப்பிரவாகத்திலிருக்கிற என்னைத் தூக்கிவிட்டார்."},{"reference": "2 சாமுவேல் 22:18", "verseNumber": 18, "scripture": "என்னிலும் பலவான்களாயிருந்த என் பலத்த சத்துருவுக்கும் என் பகைஞருக்கும் என்னை விடுவித்தார்."},{"reference": "2 சாமுவேல் 22:19", "verseNumber": 19, "scripture": "என் ஆபத்து நாளிலே எனக்கு எதிரிட்டு வந்தார்கள்; கர்த்தரோ எனக்கு ஆதரவாயிருந்தார்."},{"reference": "2 சாமுவேல் 22:20", "verseNumber": 20, "scripture": "என்மேல் அவர் பிரியமாயிருந்தபடியால், விசாலமான இடத்திலே என்னைக் கொண்டுவந்து, என்னைத் தப்புவித்தார்."},{"reference": "2 சாமுவேல் 22:21", "verseNumber": 21, "scripture": "கர்த்தர் என் நீதிக்குத்தக்கதாக எனக்குப் பதில் அளித்தார்; என் கைகளின் சுத்தத்திற்குத்தக்கதாக எனக்குச் சரிக்கட்டினார்."},{"reference": "2 சாமுவேல் 22:22", "verseNumber": 22, "scripture": "கர்த்தருடைய வழிகளைக் காத்துக்கொண்டுவந்தேன்; நான் என் தேவனுக்குத் துரோகம் பண்ணினதில்லை."},{"reference": "2 சாமுவேல் 22:23", "verseNumber": 23, "scripture": "அவருடைய நியாயங்களையெல்லாம் எனக்கு முன்பாக நிறுத்தினேன்; நான் அவருடைய பிரமாணங்களை விட்டு விலகாமல்,"},{"reference": "2 சாமுவேல் 22:24", "verseNumber": 24, "scripture": "அவர் முன்பாக மனஉண்மையாயிருந்து, என் துர்க்குணத்திற்கு என்னை விலக்கிக் காத்துக்கொண்டேன்."},{"reference": "2 சாமுவேல் 22:25", "verseNumber": 25, "scripture": "ஆகையால் கர்த்தர் என் நீதிக்குத் தக்கதாகவும், தம்முடைய கண்களுக்கு முன் இருக்கிற என் சுத்தத்திற்குத்தக்கதாகவும் எனக்குப் பலனளித்தார்."},{"reference": "2 சாமுவேல் 22:26", "verseNumber": 26, "scripture": "தயவுள்ளவனுக்கு நீர் தயவுள்ளவராகவும், உத்தமனுக்கு நீர் உத்தமராகவும்,"},{"reference": "2 சாமுவேல் 22:27", "verseNumber": 27, "scripture": "புனிதனுக்கு நீர் புனிதராகவும், மாறுபாடானவனுக்கு நீர் மாறுபடுகிறவராகவும் தோன்றுவீர்."},{"reference": "2 சாமுவேல் 22:28", "verseNumber": 28, "scripture": "சிறுமைப்பட்ட ஜனத்தை இரட்சிப்பீர்; மேட்டிமையானவர்களைத் தாழ்த்த, உம்முடைய கண்கள் அவர்களுக்கு விரோதமாய்த் திருப்பப்பட்டிருக்கிறது."},{"reference": "2 சாமுவேல் 22:29", "verseNumber": 29, "scripture": "கர்த்தராகிய தேவரீர் என் விளக்காயிருக்கிறீர்; கர்த்தர் என் இருளை வெளிச்சமாக்குகிறவர்."},{"reference": "2 சாமுவேல் 22:30", "verseNumber": 30, "scripture": "உம்மாலே நான் ஒரு சேனைக்குள் பாய்ந்துபோவேன்; என் தேவனாலே ஒரு மதிலைத் தாண்டுவேன்."},{"reference": "2 சாமுவேல் 22:31", "verseNumber": 31, "scripture": "தேவனுடைய வழி உத்தமமானது; கர்த்தருடைய வசனம் புடமிடப்பட்டது; தம்மை நம்புகிற அனைவருக்கும் அவர் கேடகமாயிருக்கிறார்."},{"reference": "2 சாமுவேல் 22:32", "verseNumber": 32, "scripture": "கர்த்தரை அல்லாமல் தேவன் யார்? நம்முடைய தேவனையன்றி கன்மலையும் யார்?"},{"reference": "2 சாமுவேல் 22:33", "verseNumber": 33, "scripture": "தேவன் எனக்குப் பலத்த அரணானவர்; அவர் என் வழியைச் செவ்வைப்படுத்துகிறவர்."},{"reference": "2 சாமுவேல் 22:34", "verseNumber": 34, "scripture": "அவர் என் கால்களை மான்களுடைய கால்களைப்போலாக்கி, என் உயர்தலங்களில் என்னை நிறுத்துகிறார்."},{"reference": "2 சாமுவேல் 22:35", "verseNumber": 35, "scripture": "வெண்கல வில்லும் என் புயங்களால் வளையும்படி, என் கைகளை யுத்தத்திற்குப் பழக்குவிக்கிறார்."},{"reference": "2 சாமுவேல் 22:36", "verseNumber": 36, "scripture": "உம்முடைய இரட்சிப்பின் கேடகத்தையும் எனக்குத் தந்தீர்; உம்முடைய காருணியம் என்னைப் பெரியவனாக்கும்."},{"reference": "2 சாமுவேல் 22:37", "verseNumber": 37, "scripture": "என் கால்கள் வழுவாதபடிக்கு நான் நடக்கிற வழியை அகலமாக்கினீர்."},{"reference": "2 சாமுவேல் 22:38", "verseNumber": 38, "scripture": "என் சத்துருக்களைப் பின்தொடர்ந்து அவர்களை அழிப்பேன்; அவர்களை நிர்மூலமாக்கும்வரைக்கும் திரும்பேன்."},{"reference": "2 சாமுவேல் 22:39", "verseNumber": 39, "scripture": "அவர்கள் எழுந்திருக்கமாட்டாதபடிக்கு என் பாதங்களின் கீழ் விழுந்தார்கள்; அவர்களை முறிய அடித்து வெட்டினேன்."},{"reference": "2 சாமுவேல் 22:40", "verseNumber": 40, "scripture": "யுத்தத்திற்கு நீர் என்னைப் பலத்தால் இடைகட்டி, என்மேல் எழும்பினவர்களை என்கீழ் மடங்கப்பண்ணினீர்."},{"reference": "2 சாமுவேல் 22:41", "verseNumber": 41, "scripture": "நான் என் பகைஞரைச் சங்கரிக்கும்படியாக, என் சத்துருக்களின் பிடரியை எனக்கு ஒப்புக்கொடுத்தீர்."},{"reference": "2 சாமுவேல் 22:42", "verseNumber": 42, "scripture": "அவர்கள் நோக்கிப் பார்க்கிறார்கள், அவர்களை இரட்சிப்பார் ஒருவருமில்லை; கர்த்தரை நோக்கிப் பார்க்கிறார்கள், அவர்களுக்கு அவர் உத்தரவு கொடுக்கிறதில்லை."},{"reference": "2 சாமுவேல் 22:43", "verseNumber": 43, "scripture": "அவர்களை பூமியின் தூளாக இடித்து, தெருக்களின் சேற்றைப்போல அவர்களை மிதித்து சிதறப்பண்ணுகிறேன்."},{"reference": "2 சாமுவேல் 22:44", "verseNumber": 44, "scripture": "என் ஜனத்தின் சண்டைகளுக்கு நீர் என்னை விலக்கிவிட்டு, ஜாதிகளுக்கு என்னைத் தலைவனாக வைக்கிறீர்; நான் அறியாத ஜனங்கள் என்னைச் சேவிக்கிறார்கள்."},{"reference": "2 சாமுவேல் 22:45", "verseNumber": 45, "scripture": "அந்நியர் இச்சகம் பேசி எனக்கு அடங்கி, என் சத்தத்தைக் கேட்டவுடனே எனக்குக் கீழ்ப்படிகிறார்கள்."},{"reference": "2 சாமுவேல் 22:46", "verseNumber": 46, "scripture": "அந்நியர் முனைவிழுந்துபோய், தங்கள் அரண்களிலிருந்து தத்தளிப்பாய்ப் புறப்படுகிறார்கள்."},{"reference": "2 சாமுவேல் 22:47", "verseNumber": 47, "scripture": "கர்த்தர் ஜீவனுள்ளவர்; என் கன்மலையானவர் ஸ்தோத்திரிக்கப்படுவாராக; என் இரட்சிப்பின் கன்மலையாகிய தேவன் உயர்ந்திருப்பாராக."},{"reference": "2 சாமுவேல் 22:48", "verseNumber": 48, "scripture": "அவர் எனக்காகப் பழிக்குப் பழி வாங்கி, ஜனங்களை எனக்குக் கீழ்ப்படுத்துகிற தேவனானவர்."},{"reference": "2 சாமுவேல் 22:49", "verseNumber": 49, "scripture": "அவரே என் சத்துருக்களுக்கு என்னை விலக்கி விடுவிக்கிறவர்; எனக்கு விரோதமாய் எழும்புகிறவர்கள்மேல் என்னை உயர்த்திக் கொடுமையான மனுஷனுக்கு என்னைத் தப்புவிக்கிறீர்."},{"reference": "2 சாமுவேல் 22:50", "verseNumber": 50, "scripture": "இதினிமித்தம் கர்த்தாவே, ஜாதிகளுக்குள் உம்மைத் துதித்து, உம்முடைய நாமத்திற்குச் சங்கீதம் பாடுவேன்."},{"reference": "2 சாமுவேல் 22:51", "verseNumber": 51, "scripture": "தாம் ஏற்படுத்தின ராஜாவுக்கு மகத்தான இரட்சிப்பை அளித்து, தாம் அபிஷேகம்பண்ணின தாவீதுக்கும் அவன் சந்ததிக்கும் சதாகாலமும் கிருபை செய்கிறார்."}]}