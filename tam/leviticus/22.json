{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "லேவியராகமம்",
     "bookAbbreviation":  "லேவி",
     "chapterNumber":  22,
     "verses":  [
        {
            "reference":  "லேவியராகமம் 22:1",
             "verseNumber":  1,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "லேவியராகமம் 22:2",
             "verseNumber":  2,
             "scripture":  "இஸ்ரவேல் புத்திரர் எனக்கென்று நியமித்துச் செலுத்துகிற பரிசுத்த வஸ்துக்களைக்குறித்து ஆரோனும் அவன் குமாரரும் என் பரிசுத்த நாமத்தைப் பரிசுத்தக் குலைச்சலாக்காதபடிக்கு எச்சரிக்கையாய் இருக்கவேண்டும் என்று அவர்களோடே சொல்; நான் கர்த்தர்."
        },
        {
            "reference":  "லேவியராகமம் 22:3",
             "verseNumber":  3,
             "scripture":  "அன்றியும் நீ அவர்களை நோக்கி: உங்கள் தலைமுறைகளிலுள்ள சந்ததியாரில் எவனாகிலும் தான் தீட்டுப்பட்டிருக்கும்போது, இஸ்ரவேல் புத்திரர் கர்த்தருக்கு நியமித்துச் செலுத்துகிற பரிசுத்தமானவைகளண்டையில் சேர்ந்தால், அந்த ஆத்துமா என் சந்நிதியில் இராதபடிக்கு அறுப்புண்டுபோவான் என்று சொல்; நான் கர்த்தர்."
        },
        {
            "reference":  "லேவியராகமம் 22:4",
             "verseNumber":  4,
             "scripture":  "ஆரோனின் சந்ததியாரில் எவன் குஷ்டரோகியோ, எவன் பிரமியமுள்ளவனோ, அவன் சுத்தமாகும்மட்டும் பரிசுத்தமானவைகளில் புசிக்கலாகாது; பிணத்தினாலே தீட்டானவைகளில் எதையாகிலும் தொட்டவனும், இந்திரியங்கழிந்தவனும்,"
        },
        {
            "reference":  "லேவியராகமம் 22:5",
             "verseNumber":  5,
             "scripture":  "தீட்டுப்படுத்துகிற யாதொரு ஊரும் பிராணியையாகிலும் தீட்டுள்ள மனிதனையாகிலும் தொட்டவனும்,"
        },
        {
            "reference":  "லேவியராகமம் 22:6",
             "verseNumber":  6,
             "scripture":  "சாயங்காலம்மட்டும் தீட்டுப்பட்டிருப்பான்; அவன் ஜலத்தில் ஸ்நானம்பண்ணும்வரைக்கும் பரிசுத்தமானவைகளில் புசிக்கலாகாது."
        },
        {
            "reference":  "லேவியராகமம் 22:7",
             "verseNumber":  7,
             "scripture":  "சூரியன் அஸ்தமித்தபின்பு சுத்தமாயிருப்பான்; அதன்பின்பு அவன் பரிசுத்தமானவைகளில் புசிக்கலாம்; அது அவனுடைய ஆகாரம்."
        },
        {
            "reference":  "லேவியராகமம் 22:8",
             "verseNumber":  8,
             "scripture":  "தானாய்ச் செத்ததையும் பீறுண்டதையும் அவன் புசிக்கிறதினாலே தன்னைத் தீட்டுப்படுத்தலாகாது; நான் கர்த்தர்."
        },
        {
            "reference":  "லேவியராகமம் 22:9",
             "verseNumber":  9,
             "scripture":  "ஆகையால் பரிசுத்தமானதை அவர்கள் பரிசுத்தக்குலைச்சலாக்குகிறதினாலே, பாவம் சுமந்து அதினிமித்தம் சாகாதபடிக்கு, என் கட்டளையைக் காக்கக்கடவர்கள்; நான் அவர்களைப் பரிசுத்தமாக்குகிற கர்த்தர்."
        },
        {
            "reference":  "லேவியராகமம் 22:10",
             "verseNumber":  10,
             "scripture":  "அந்நியன் ஒருவனும் பரிசுத்தமானவைகளில் புசிக்கலாகாது; ஆசாரியன் வீட்டில் தங்கியிருக்கிறவனும் கூலிவேலை செய்கிறவனும் பரிசுத்தமானதில் புசிக்கலாகாது."
        },
        {
            "reference":  "லேவியராகமம் 22:11",
             "verseNumber":  11,
             "scripture":  "ஆசாரியனால் பணத்துக்குக் கொள்ளப்பட்டவனும், அவன் வீட்டிலே பிறந்தவனும் அவனுடைய ஆகாரத்தில் புசிக்கலாம்."
        },
        {
            "reference":  "லேவியராகமம் 22:12",
             "verseNumber":  12,
             "scripture":  "ஆசாரியனுடைய குமாரத்தி அந்நியனுக்கு வாழ்க்கைப்பட்டால், அவள் பரிசுத்தமானவைகளின் படைப்பிலே புசிக்கலாகாது."
        },
        {
            "reference":  "லேவியராகமம் 22:13",
             "verseNumber":  13,
             "scripture":  "விதவையாய்ப்போன, அல்லது தள்ளப்பட்டவளான ஆசாரியனுடைய குமாரத்தி பிள்ளையில்லாதிருந்து, தன் தகப்பன் வீட்டில் தன்னுடைய இளவயதில் இருந்ததுபோல திரும்பவந்து இருந்தாளேயாகில், அவள் தன் தகப்பன் ஆகாரத்தில் புசிக்கலாம்; அந்நியனாகிய ஒருவனும் அதில் புசிக்கலாகாது."
        },
        {
            "reference":  "லேவியராகமம் 22:14",
             "verseNumber":  14,
             "scripture":  "ஒருவன் அறியாமல் பரிசுத்தமானதில் புசித்ததுண்டானால், அவன் அதிலே ஐந்தில் ஒரு பங்கு அதிகமாய்க் கூட்டி பரிசுத்தமானவைகளோடுங்கூட ஆசாரியனுக்குக் கொடுக்கக்கடவன்."
        },
        {
            "reference":  "லேவியராகமம் 22:15",
             "verseNumber":  15,
             "scripture":  "அவர்கள் கர்த்தருக்குப் படைக்கிற இஸ்ரவேல் புத்திரருடைய பரிசுத்தமானவைகளைப் பரிசுத்தக்குலைச்சலாக்காமலும்,"
        },
        {
            "reference":  "லேவியராகமம் 22:16",
             "verseNumber":  16,
             "scripture":  "அவைகளைப் புசிக்கிறதினால் அவர்கள்மேல் குற்றமான அக்கிரமத்தைச் சுமரப்பண்ணாமலும் இருப்பார்களாக; நான் அவர்களைப் பரிசுத்தமாக்குகிற கர்த்தர் என்று சொல் என்றார்."
        },
        {
            "reference":  "லேவியராகமம் 22:17",
             "verseNumber":  17,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "லேவியராகமம் 22:18",
             "verseNumber":  18,
             "scripture":  "நீ ஆரோனோடும் அவன் குமாரரோடும் இஸ்ரவேல் புத்திரர் அனைவரோடும் சொல்லவேண்டியது என்னவென்றால்: இஸ்ரவேல் குடும்பத்தாரிலும் இஸ்ரவேலில் தங்குகிற அந்நியர்களிலும் தங்களுடைய பொருத்தனைகளின்படியாகிலும் உற்சாகத்தின்படியாகிலும் சர்வாங்க தகனபலிகளாகக் கர்த்தருக்குத் தங்கள் காணிக்கையை எவர்கள் செலுத்தப்போகிறார்களோ,"
        },
        {
            "reference":  "லேவியராகமம் 22:19",
             "verseNumber":  19,
             "scripture":  "அவர்கள் தங்கள் மனதின்படியே மாடுகளிலாகிலும் ஆடுகளிலாகிலும் வெள்ளாடுகளிலாகிலும் பழுதற்ற ஒரு ஆணைப் பிடித்துவந்து செலுத்துவார்களாக."
        },
        {
            "reference":  "லேவியராகமம் 22:20",
             "verseNumber":  20,
             "scripture":  "பழுதுள்ள ஒன்றையும் செலுத்தவேண்டாம்; அது உங்கள்நிமித்தம் அங்கிகரிக்கப்படுவதில்லை."
        },
        {
            "reference":  "லேவியராகமம் 22:21",
             "verseNumber":  21,
             "scripture":  "ஒருவன் விசேஷித்த பொருத்தனையாயாவது, உற்சாகமாயாவது, கர்த்தருக்கு மாடுகளிலாகிலும் ஆடுகளிலாகிலும் சமாதானபலிகளைச் செலுத்தப்போனால், அது அங்கிகரிக்கப்படும்படி, ஒரு பழுதுமில்லாமல் உத்தமமாயிருக்கவேண்டும்."
        },
        {
            "reference":  "லேவியராகமம் 22:22",
             "verseNumber":  22,
             "scripture":  "குருடு, நெரிசல், முடம், கழலை, சொறி, புண் முதலிய பழுதுள்ளவைகளை நீங்கள் கர்த்தருக்குச் செலுத்தாமலும், அவைகளாலே கர்த்தருக்குப் பலிபீடத்தின்மேல் தகனபலியிடாமலும் இருப்பீர்களாக."
        },
        {
            "reference":  "லேவியராகமம் 22:23",
             "verseNumber":  23,
             "scripture":  "நீண்ட அல்லது குறுகின அவயவமுள்ள மாட்டையும் ஆட்டையும் நீ உற்சாகபலியாக இடலாம்; பொருத்தனைக்காக அது அங்கிகரிக்கப்படமாட்டாது."
        },
        {
            "reference":  "லேவியராகமம் 22:24",
             "verseNumber":  24,
             "scripture":  "விதை நசுங்கினதையும் நொறுங்கினதையும் காயம்பட்டதையும் விதை அறுக்கப்பட்டதையும் நீங்கள் கர்த்தருக்குச் செலுத்தாமலும், அவைகளை உங்கள் தேசத்தில் பலியிடாமலும் இருப்பீர்களாக."
        },
        {
            "reference":  "லேவியராகமம் 22:25",
             "verseNumber":  25,
             "scripture":  "அந்நிய புத்திரன் கையிலும் இப்படிப்பட்டதை வாங்கி, தேவனுக்கு அப்பமாகச் செலுத்தீர்களாக; அவைகளின் கேடும் பழுதும் அவைகளில் இருக்கிறது; அவைகள் உங்களுக்காக அங்கிகரிக்கப்படுவதில்லை என்று சொல் என்றார்."
        },
        {
            "reference":  "லேவியராகமம் 22:26",
             "verseNumber":  26,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "லேவியராகமம் 22:27",
             "verseNumber":  27,
             "scripture":  "ஒரு கன்றாவது செம்மறியாட்டுக்குட்டியாவது வெள்ளாட்டுக்குட்டியாவது பிறந்தால், அது ஏழுநாள் தன் தாயினிடத்தில் இருக்கக்கடவது; எட்டாம் நாள் முதல் அது கர்த்தருக்குத் தகனபலியாக அங்கிகரிக்கப்படும்."
        },
        {
            "reference":  "லேவியராகமம் 22:28",
             "verseNumber":  28,
             "scripture":  "பசுவையும் அதின் கன்றையும், ஆட்டையும் அதின் குட்டியையும் ஒரே நாளில் கொல்லவேண்டாம்."
        },
        {
            "reference":  "லேவியராகமம் 22:29",
             "verseNumber":  29,
             "scripture":  "கர்த்தருக்கு ஸ்தோத்திரபலியைச் செலுத்துவீர்களானால் மனப்பூர்வமாய் அதைச் செலுத்துவீர்களாக."
        },
        {
            "reference":  "லேவியராகமம் 22:30",
             "verseNumber":  30,
             "scripture":  "அந்நாளிலேதான் அது புசிக்கப்படவேண்டும்; விடியற்காலம்மட்டும் நீங்கள் அதில் ஒன்றும் மீதியாக வைக்கவேண்டாம்; நான் கர்த்தர்."
        },
        {
            "reference":  "லேவியராகமம் 22:31",
             "verseNumber":  31,
             "scripture":  "நீங்கள் என் கட்டளைகளைக் கைக்கொண்டு, அவைகளின்படி செய்யக்கடவீர்கள்; நான் கர்த்தர்."
        },
        {
            "reference":  "லேவியராகமம் 22:32",
             "verseNumber":  32,
             "scripture":  "என் பரிசுத்த நாமத்தைப் பரிசுத்தக்குலைச்சலாக்காதிருப்பீர்களாக; நான் இஸ்ரவேல் புத்திரர் நடுவே பரிசுத்தர் என்று மதிக்கப்படுவேன்; நான் உங்களைப் பரிசுத்தமாக்குகிற கர்த்தர்."
        },
        {
            "reference":  "லேவியராகமம் 22:33",
             "verseNumber":  33,
             "scripture":  "நான் உங்களுக்கு தேவனாயிருப்பதற்காக, உங்களை எகிப்துதேசத்திலிருந்து புறப்படப்பண்ணினேன்; நான் கர்த்தர் என்று சொல் என்றார்."
        }
    ]
}