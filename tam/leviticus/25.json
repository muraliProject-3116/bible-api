{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "லேவியராகமம்",
     "bookAbbreviation":  "லேவி",
     "chapterNumber":  25,
     "verses":  [
        {
            "reference":  "லேவியராகமம் 25:1",
             "verseNumber":  1,
             "scripture":  "கர்த்தர் சீனாய்மலையில் மோசேயை நோக்கி:"
        },
        {
            "reference":  "லேவியராகமம் 25:2",
             "verseNumber":  2,
             "scripture":  "நீ இஸ்ரவேல் புத்திரரோடே சொல்லவேண்டியது என்னவென்றால்: நான் உங்களுக்குக் கொடுக்கும் தேசத்திலே நீங்கள் போய்ச் சேர்ந்திருக்கும்போது, தேசம் கர்த்தருக்கென்று ஓய்வு கொண்டாடவேண்டும்."
        },
        {
            "reference":  "லேவியராகமம் 25:3",
             "verseNumber":  3,
             "scripture":  "ஆறுவருஷம் உன் வயலை விதைத்து, உன் திராட்சத்தோட்டத்தைக் கிளைகழித்து, அதின் பலனைச் சேர்ப்பாயாக."
        },
        {
            "reference":  "லேவியராகமம் 25:4",
             "verseNumber":  4,
             "scripture":  "ஏழாம் வருஷத்திலோ, கர்த்தருக்கென்று ஓய்ந்திருக்கும் ஓய்வு தேசத்திற்கு இருக்கவேண்டும்; அதில் உன் வயலை விதைக்காமலும், உன் திராட்சத்தோட்டத்தைக் கிளைகழிக்காமலும்,"
        },
        {
            "reference":  "லேவியராகமம் 25:5",
             "verseNumber":  5,
             "scripture":  "தானாய் விளைந்து பயிரானதை அறுக்காமலும், கிளைகழிக்காதே விட்ட திராட்சச்செடியின் பழங்களைச் சேர்க்காமலும் இருப்பாயாக; தேசத்துக்கு அது ஓய்வு வருஷமாயிருக்கக்கடவது."
        },
        {
            "reference":  "லேவியராகமம் 25:6",
             "verseNumber":  6,
             "scripture":  "தேசத்தின் ஓய்விலே பயிராகிறது உங்களுக்கு ஆகாரமாயிருப்பதாக; உன் வேலைக்காரனுக்கும், உன் வேலைக்காரிக்கும், உன் கூலிக்காரனுக்கும், உன்னிடத்தில் தங்குகிற அந்நியனுக்கும்,"
        },
        {
            "reference":  "லேவியராகமம் 25:7",
             "verseNumber":  7,
             "scripture":  "உன் நாட்டு மிருகத்துக்கும், உன் தேசத்தில் இருக்கிற காட்டு மிருகத்துக்கும் அதில் விளைந்திருப்பதெல்லாம் ஆகாரமாயிருப்பதாக."
        },
        {
            "reference":  "லேவியராகமம் 25:8",
             "verseNumber":  8,
             "scripture":  "அன்றியும், ஏழு ஓய்வு வருஷங்களுள்ள ஏழு ஏழு வருஷங்களை எண்ணுவாயாக; அந்த ஏழு ஓய்வு வருஷங்களும் நாற்பத்தொன்பது வருஷமாகும்."
        },
        {
            "reference":  "லேவியராகமம் 25:9",
             "verseNumber":  9,
             "scripture":  "அப்பொழுதும் ஏழாம் மாதம் பத்தாந்தேதியில் எக்காளச்சத்தம் தொனிக்கும்படி செய்யவேண்டும்; பாவநிவாரணநாளில் உங்கள் தேசமெங்கும் எக்காளச்சத்தம் தொனிக்கும்படி செய்யவேண்டும்."
        },
        {
            "reference":  "லேவியராகமம் 25:10",
             "verseNumber":  10,
             "scripture":  "ஐம்பதாம் வருஷத்தைப் பரிசுத்தமாக்கி, தேசமெங்கும் அதின் குடிகளுக்கெல்லாம் விடுதலை கூறக்கடவீர்கள்; அது உங்களுக்கு யூபிலி வருஷம்; அதிலே உங்களில் ஒவ்வொருவனும் தன்தன் காணியாட்சிக்கும் தன் தன் குடும்பத்துக்கும் திரும்பிப் போகக்கடவன்."
        },
        {
            "reference":  "லேவியராகமம் 25:11",
             "verseNumber":  11,
             "scripture":  "அந்த ஐம்பதாம் வருஷம் உங்களுக்கு யூபிலி வருஷமாயிருப்பதாக; அதிலே விதைக்காமலும், தானாய் விளைந்து பயிரானதை அறுக்காமலும், கிளைகழிக்காமல் விடப்பட்ட திராட்சச்செடியின் பழங்களைச் சேர்க்காமலும் இருப்பீர்களாக."
        },
        {
            "reference":  "லேவியராகமம் 25:12",
             "verseNumber":  12,
             "scripture":  "அது யூபிலி வருஷம்; அது உங்களுக்குப் பரிசுத்தமாயிருக்கவேண்டும்; அந்த வருஷத்தில் வயல்வெளியில் விளைந்தவைகளை நீங்கள் புசிக்கவேண்டும்."
        },
        {
            "reference":  "லேவியராகமம் 25:13",
             "verseNumber":  13,
             "scripture":  "அந்த யூபிலி வருஷத்தில் உங்களில் அவனவன் தன்தன் காணியாட்சிக்குத் திரும்பிப்போகக்கடவன்."
        },
        {
            "reference":  "லேவியராகமம் 25:14",
             "verseNumber":  14,
             "scripture":  "ஆகையால், பிறனுக்கு எதையாவது விற்றாலும், அவனிடத்தில் எதையாவது கொண்டாலும் ஒருவருக்கொருவர் அநியாயம் செய்யக்கூடாது."
        },
        {
            "reference":  "லேவியராகமம் 25:15",
             "verseNumber":  15,
             "scripture":  "யூபிலி வருஷத்துக்குப் பின்வரும் வருஷங்களின் தொகைக்கேற்கப் பிறனிடத்தில் கொள்ளுவாயாக; பலனுள்ள வருஷங்களின் தொகைக்கேற்க அவன் உனக்கு விற்பானாக."
        },
        {
            "reference":  "லேவியராகமம் 25:16",
             "verseNumber":  16,
             "scripture":  "பலனுள்ள வருஷங்களின் இலக்கத்தைப் பார்த்து அவன் உனக்கு விற்கிறபடியால், வருஷங்களின் தொகை ஏறினால் விலையேறவும், வருஷங்களின் தொகை குறைந்தால், விலை குறையவும் வேண்டும்."
        },
        {
            "reference":  "லேவியராகமம் 25:17",
             "verseNumber":  17,
             "scripture":  "உங்களில் ஒருவனும் பிறனுக்கு அநியாயம் செய்யக்கூடாது; உன் தேவனுக்குப் பயப்படவேண்டும்; நான் உங்கள் தேவனாகிய கர்த்தர்."
        },
        {
            "reference":  "லேவியராகமம் 25:18",
             "verseNumber":  18,
             "scripture":  "என் கட்டளைகளின்படி செய்து, என் நியாயங்களைக் கைக்கொண்டு அவைகளின்படி நடக்கக்கடவீர்கள்; அப்பொழுது தேசத்திலே சுகமாய்க் குடியிருப்பீர்கள்."
        },
        {
            "reference":  "லேவியராகமம் 25:19",
             "verseNumber":  19,
             "scripture":  "பூமி தன் கனியைத் தரும்; நீங்கள் திருப்தியாகச் சாப்பிட்டு, அதில் சுகமாய்க் குடியிருப்பீர்கள்."
        },
        {
            "reference":  "லேவியராகமம் 25:20",
             "verseNumber":  20,
             "scripture":  "ஏழாம் வருஷத்தில் எதைப் புசிப்போம்? நாங்கள் விதைக்காமலும், விளைந்ததைச் சேர்க்காமலும் இருக்கவேண்டுமே! என்று சொல்வீர்களானால்,"
        },
        {
            "reference":  "லேவியராகமம் 25:21",
             "verseNumber":  21,
             "scripture":  "நான் ஆறாம் வருஷத்தில் உங்களுக்கு ஆசீர்வாதத்தை அநுக்கிரகம்பண்ணுவேன்; அது உங்களுக்கு மூன்று வருஷத்தின் பலனைத் தரும்."
        },
        {
            "reference":  "லேவியராகமம் 25:22",
             "verseNumber":  22,
             "scripture":  "நீங்கள் எட்டாம் வருஷத்திலே விதைத்து, ஒன்பதாம் வருஷம்மட்டும் பழைய பலனிலே சாப்பிடுவீர்கள்; அதின் பலன் விளையும்வரைக்கும் பழைய பலனைச் சாப்பிடுவீர்கள்."
        },
        {
            "reference":  "லேவியராகமம் 25:23",
             "verseNumber":  23,
             "scripture":  "தேசம் என்னுடையதாயிருக்கிறபடியால், நீங்கள் நிலங்களை அறுதியாய் விற்கவேண்டாம்; நீங்கள் பரதேசிகளும் என்னிடத்தில் புறக்குடிகளுமாயிருக்கிறீர்கள்."
        },
        {
            "reference":  "லேவியராகமம் 25:24",
             "verseNumber":  24,
             "scripture":  "உங்கள் காணியாட்சியான தேசமெங்கும் நிலங்களை மீட்டுக்கொள்ள இடங்கொடுக்கக்கடவீர்கள்."
        },
        {
            "reference":  "லேவியராகமம் 25:25",
             "verseNumber":  25,
             "scripture":  "உங்கள் சகோதரன் தரித்திரப்பட்டு, தன் காணியாட்சியிலே சிலதை விற்றால், அவன் இனத்தான் ஒருவன் வந்து, தன் சகோதரன் விற்றதை மீட்கக்கடவன்."
        },
        {
            "reference":  "லேவியராகமம் 25:26",
             "verseNumber":  26,
             "scripture":  "அதை மீட்க ஒருவனும் இல்லாமல், தானே அதை மீட்கத்தக்கவனானால்,"
        },
        {
            "reference":  "லேவியராகமம் 25:27",
             "verseNumber":  27,
             "scripture":  "அதை விற்றபின் சென்ற வருஷங்களின் தொகையைத் தள்ளி, மீந்த தொகையை ஏற்றி, கொண்டவனுக்குக் கொடுத்து, அவன் தன் காணியாட்சிக்குத் திரும்பிப்போகக்கடவன்."
        },
        {
            "reference":  "லேவியராகமம் 25:28",
             "verseNumber":  28,
             "scripture":  "அப்படிக் கொடுப்பதற்கான நிர்வாகம் அவனுக்கு இல்லாவிட்டால், அவன் விற்றது வாங்கினவன் கையிலே யூபிலி வருஷம்மட்டும் இருந்து, யூபிலி வருஷத்திலே அது விடுதலையாகும்; அப்பொழுது அவன் தன் காணியாட்சிக்குத் திரும்பப்போவான்."
        },
        {
            "reference":  "லேவியராகமம் 25:29",
             "verseNumber":  29,
             "scripture":  "ஒருவன் மதில்சூழ்ந்த பட்டணத்திலுள்ள தன் வாசஸ்தலமாகிய வீட்டை விற்றால், அதை விற்ற ஒரு வருஷத்துக்குள் அதை மீட்டுக்கொள்ளலாம்; ஒரு வருஷத்துக்குள்ளாகவே அதை மீட்டுக்கொள்ளவேண்டும்."
        },
        {
            "reference":  "லேவியராகமம் 25:30",
             "verseNumber":  30,
             "scripture":  "ஒரு வருஷத்துக்குள்ளே அதை மீட்டுக்கொள்ளாதிருந்தால், மதில்சூழ்ந்த பட்டணத்திலுள்ள அந்த வீடு தலைமுறைதோறும் அதை வாங்கினவனுக்கே உரியதாகும்; யூபிலி வருஷத்திலும் அது விடுதலையாகாது."
        },
        {
            "reference":  "லேவியராகமம் 25:31",
             "verseNumber":  31,
             "scripture":  "மதில்சூழப்படாத கிராமங்களிலுள்ள வீடுகளோ, தேசத்தின் நிலங்கள்போலவே எண்ணப்படும்; அவைகள் மீட்கப்படலாம்; யூபிலி வருஷத்தில் அவைகள் விடுதலையாகும்."
        },
        {
            "reference":  "லேவியராகமம் 25:32",
             "verseNumber":  32,
             "scripture":  "லேவியரின் காணியாட்சியாகிய பட்டணங்களிலுள்ள வீடுகளையோ லேவியர் எக்காலத்திலும் மீட்டுக்கொள்ளலாம்."
        },
        {
            "reference":  "லேவியராகமம் 25:33",
             "verseNumber":  33,
             "scripture":  "இஸ்ரவேல் புத்திரருக்குள்ளே லேவியருடைய பட்டணங்களிலுள்ள வீடுகள் அவர்களுக்குரிய காணியாட்சியானபடியால், லேவியரிடத்தில் அவனுடைய காணியாட்சிப் பட்டணத்திலுள்ள வீட்டை ஒருவன் வாங்கினால், விற்கப்பட்ட அந்த வீடு யூபிலி வருஷத்தில் விடுதலையாகும்."
        },
        {
            "reference":  "லேவியராகமம் 25:34",
             "verseNumber":  34,
             "scripture":  "அவர்கள் பட்டணங்களைச் சூழ்ந்த வெளிநிலம் விற்கப்படலாகாது; அது அவர்களுக்கு நித்திய காணியாட்சியாயிருக்கும்."
        },
        {
            "reference":  "லேவியராகமம் 25:35",
             "verseNumber":  35,
             "scripture":  "உன் சகோதரன் தரித்திரப்பட்டு, கையிளைத்துப்போனவனானால் அவனை ஆதரிக்கவேண்டும்; பரதேசியைப்போலும் தங்கவந்தவனைப்போலும் அவன் உன்னோடே பிழைப்பானாக."
        },
        {
            "reference":  "லேவியராகமம் 25:36",
             "verseNumber":  36,
             "scripture":  "நீ அவன் கையில் வட்டியாவது பொலிசையாவது வாங்காமல், உன் தேவனுக்குப் பயந்து, உன் சகோதரன் உன்னோடே பிழைக்கும்படி செய்வாயாக."
        },
        {
            "reference":  "லேவியராகமம் 25:37",
             "verseNumber":  37,
             "scripture":  "அவனுக்கு உன் பணத்தை வட்டிக்கும், உன் தானியத்தைப் பொலிசைக்கும் கொடாயாக."
        },
        {
            "reference":  "லேவியராகமம் 25:38",
             "verseNumber":  38,
             "scripture":  "உங்களுக்குக் கானான் தேசத்தைக் கொடுத்து, உங்களுக்கு தேவனாயிருக்கும்படி, உங்களை எகிப்துதேசத்திலிருந்து புறப்படப்பண்ணின உங்கள் தேவனாகிய கர்த்தர் நானே."
        },
        {
            "reference":  "லேவியராகமம் 25:39",
             "verseNumber":  39,
             "scripture":  "உன் சகோதரன் தரித்திரனாகி, உனக்கு விலைப்பட்டுப்போனால், அவனை அடிமையைப்போல ஊழியஞ்செய்ய நெருக்கவேண்டாம்."
        },
        {
            "reference":  "லேவியராகமம் 25:40",
             "verseNumber":  40,
             "scripture":  "அவன் கூலிக்காரனைப்போலவும் தங்கவந்தவனைப்போலவும் உன்னோடே இருந்து, யூபிலி வருஷம்மட்டும் உன்னிடத்தில் சேவிக்கக்கடவன்."
        },
        {
            "reference":  "லேவியராகமம் 25:41",
             "verseNumber":  41,
             "scripture":  "பின்பு, தன் பிள்ளைகளோடுங்கூட உன்னை விட்டு நீங்கலாகி, தன் குடும்பத்தாரிடத்துக்கும் தன் பிதாக்களின் காணியாட்சிக்கும் திரும்பிப்போகக்கடவன்."
        },
        {
            "reference":  "லேவியராகமம் 25:42",
             "verseNumber":  42,
             "scripture":  "அவர்கள் நான் எகிப்துதேசத்திலிருந்து புறப்படப்பண்ணின என்னுடைய ஊழியக்காரர்; ஆகையால், அவர்கள் அடிமைகளாக விற்கப்படலாகாது."
        },
        {
            "reference":  "லேவியராகமம் 25:43",
             "verseNumber":  43,
             "scripture":  "நீ அவனைக் கொடூரமாய் ஆளாமல், உன் தேவனுக்குப் பயந்திரு."
        },
        {
            "reference":  "லேவியராகமம் 25:44",
             "verseNumber":  44,
             "scripture":  "உனக்கு இருக்கும் ஆண் அடிமையும் பெண் அடிமையும் சுற்றிலும் இருக்கிற புறஜாதிகளாயிருக்கவேண்டும்; அவர்களில் நீ ஆண் அடிமையையும் பெண் அடிமையையும் விலைக்கு வாங்கலாம்."
        },
        {
            "reference":  "லேவியராகமம் 25:45",
             "verseNumber":  45,
             "scripture":  "உங்களிடத்திலே பரதேசிகளாய்த் தங்குகிற அந்நிய புத்திரரிலும், உங்கள் தேசத்தில் உங்களிடத்திலே பிறந்திருக்கிற அவர்களுடைய குடும்பத்தாரிலும் நீங்கள் உங்களுக்கு அடிமைகளைக்கொண்டு, அவர்களை உங்களுக்குச் சுதந்தரமாக்கலாம்."
        },
        {
            "reference":  "லேவியராகமம் 25:46",
             "verseNumber":  46,
             "scripture":  "அவர்களை உங்களுக்குப் பின்வரும் உங்கள் சந்ததியாரும் சுதந்தரிக்கும்படி நீங்கள் அவர்களைச் சுதந்தரமாக்கிக்கொள்ளலாம்; என்றைக்கும் அவர்கள் உங்களுக்கு அடிமைகளாயிருக்கலாம்; உங்கள் சகோதரராகிய இஸ்ரவேல் புத்திரரோ ஒருவரையொருவர் கொடூரமாக ஆளக்கூடாது."
        },
        {
            "reference":  "லேவியராகமம் 25:47",
             "verseNumber":  47,
             "scripture":  "உன்னிடத்தில் இருக்கிற பரதேசியும் அந்நியனும் செல்வனாயிருக்க, அவனிடத்தில் இருக்கிற உன் சகோதரன் தரித்திரப்பட்டு, அந்தப் பரதேசிக்காவது, அந்நியனுக்காவது, பரதேசியின் குடும்பத்தாரில் எவனுக்காவது அவன் விலைப்பட்டுப்போனால்,"
        },
        {
            "reference":  "லேவியராகமம் 25:48",
             "verseNumber":  48,
             "scripture":  "அவன் விலைப்பட்டுப்போனபின் திரும்ப மீட்கப்படலாம்; அவன் சகோதரரில் ஒருவன் அவனை மீட்கலாம்."
        },
        {
            "reference":  "லேவியராகமம் 25:49",
             "verseNumber":  49,
             "scripture":  "அவனுடைய பிதாவின் சகோதரனாவது, அந்தச் சகோதரனுடைய புத்திரனாவது, அவன் குடும்பத்திலுள்ள அவனைச் சேர்ந்த இனத்தாரில் எவனாவது அவனை மீட்கலாம்; தன்னால் கூடுமானால், தன்னைத்தானே மீட்டுக்கொள்ளலாம்."
        },
        {
            "reference":  "லேவியராகமம் 25:50",
             "verseNumber":  50,
             "scripture":  "அவன் தான் விலைப்பட்ட வருஷந்தொடங்கி, யூபிலி வருஷம்வரைக்கும் உண்டான காலத்தைத் தன்னை விலைக்குக் கொண்டவனுடன் கணக்குப் பார்க்கக்கடவன்; அவனுடைய விலைக்கிரயம் கூலிக்காரனுடைய காலக்கணக்குப்போல, வருஷத்தொகைக்கு ஒத்துப்பார்க்கவேண்டும்."
        },
        {
            "reference":  "லேவியராகமம் 25:51",
             "verseNumber":  51,
             "scripture":  "இன்னும் அநேக வருஷங்கள் இருந்தால், அவன் தன் விலைக்கிரயத்திலே அவைகளுக்குத் தக்கதைத் தன்னை மீட்கும்பொருளாகத் திரும்பக்கொடுக்கக்கடவன்."
        },
        {
            "reference":  "லேவியராகமம் 25:52",
             "verseNumber":  52,
             "scripture":  "யூபிலி வருஷம்மட்டும் மீதியாயிருக்கிற வருஷங்கள் கொஞ்சமேயானால், அவனோடே கணக்குப் பார்த்து, தன் வருஷங்களுக்குத்தக்கதை, தன்னை மீட்கும் பொருளாகத் திரும்பக் கொடுக்கவேண்டும்."
        },
        {
            "reference":  "லேவியராகமம் 25:53",
             "verseNumber":  53,
             "scripture":  "இவன் வருஷத்திற்கு வருஷம் கூலிபொருந்திக்கொண்ட கூலிக்காரனைப் போல, அவனிடத்தில் இருக்கவேண்டும்; அவன் இவனை உனக்கு முன்பாகக் கொடூரமாய் ஆளக்கூடாது."
        },
        {
            "reference":  "லேவியராகமம் 25:54",
             "verseNumber":  54,
             "scripture":  "இப்படி இவன் மீட்டுக்கொள்ளப்படாதிருந்தால், இவனும் இவனோடுகூட இவன் பிள்ளைகளும் யூபிலி வருஷத்தில் விடுதலையாவார்கள்."
        },
        {
            "reference":  "லேவியராகமம் 25:55",
             "verseNumber":  55,
             "scripture":  "இஸ்ரவேல் புத்திரர் என் ஊழியக்காரர்; அவர்கள் நான் எகிப்துதேசத்திலிருந்து புறப்படப்பண்ணின என் ஊழியக்காரரே; நான் உங்கள் தேவனாகிய கர்த்தர்."
        }
    ]
}