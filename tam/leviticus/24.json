{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "லேவியராகமம்",
     "bookAbbreviation":  "லேவி",
     "chapterNumber":  24,
     "verses":  [
        {
            "reference":  "லேவியராகமம் 24:1",
             "verseNumber":  1,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "லேவியராகமம் 24:2",
             "verseNumber":  2,
             "scripture":  "குத்துவிளக்கு எப்பொழுதும் எரிந்துகொண்டிருக்கும்படி அதற்காக இடித்துப்பிழிந்த தெளிவான ஒலிவ எண்ணெயை இஸ்ரவேல் புத்திரர் உன்னிடத்தில் கொண்டுவரும்படி அவர்களுக்குக் கட்டளையிடு."
        },
        {
            "reference":  "லேவியராகமம் 24:3",
             "verseNumber":  3,
             "scripture":  "ஆசரிப்புக் கூடாரத்தில் சாட்சிசந்நிதியின் திரைக்கு வெளிப்புறமாக ஆரோன் அதை எப்பொழுதும் சாயங்காலம் தொடங்கி விடியற்காலம்மட்டும் கர்த்தருடைய சந்நிதியில் எரியும்படி ஏற்றக்கடவன்; இது உங்கள் தலைமுறைதோறும் செல்லவேண்டிய நித்தியகட்டளை."
        },
        {
            "reference":  "லேவியராகமம் 24:4",
             "verseNumber":  4,
             "scripture":  "அவன் எப்பொழுதும் கர்த்தருடைய சந்நிதியில் பரிசுத்தமான குத்துவிளக்கின்மேல் இருக்கிற விளக்குகளை எரியவைக்கக்கடவன்."
        },
        {
            "reference":  "லேவியராகமம் 24:5",
             "verseNumber":  5,
             "scripture":  "அன்றியும் நீ மெல்லிய மாவை எடுத்து, அதைப் பன்னிரண்டு அப்பங்களாகச் சுடுவாயாக; ஒவ்வொரு அப்பம் மரக்காலிலே பத்தில் இரண்டுபங்கு மாவினால் செய்யப்படவேண்டும்."
        },
        {
            "reference":  "லேவியராகமம் 24:6",
             "verseNumber":  6,
             "scripture":  "அவைகளை நீ கர்த்தருடைய சந்நிதியில் பரிசுத்தமான மேஜையின்மேல் இரண்டு அடுக்காக, ஒவ்வொரு அடுக்கில் அவ்வாறு அப்பம் இருக்கும்படியாக வைத்து,"
        },
        {
            "reference":  "லேவியராகமம் 24:7",
             "verseNumber":  7,
             "scripture":  "ஒவ்வொரு அடுக்கினிடத்தில் சுத்தமான தூபவர்க்கம் போடக்கடவாய்; அது அப்பத்தோடிருந்து, ஞாபகக்குறியாகக் கர்த்தருக்கேற்ற தகனபலியாயிருக்கும்."
        },
        {
            "reference":  "லேவியராகமம் 24:8",
             "verseNumber":  8,
             "scripture":  "அப்பத்தை நித்திய உடன்படிக்கையாக இஸ்ரவேல் புத்திரர் கையிலே வாங்கி, ஓய்வுநாள்தோறும் கர்த்தருடைய சந்நிதியில் அடுக்கிவைக்கக்கடவன்."
        },
        {
            "reference":  "லேவியராகமம் 24:9",
             "verseNumber":  9,
             "scripture":  "அது ஆரோனையும் அவன் குமாரரையும் சேரும்; அதைப் பரிசுத்த இடத்திலே புசிக்கக்கடவர்கள்; நித்தியகட்டளையாக கர்த்தருக்கு இடப்படும் தகனபலிகளில் அது அவனுக்கு மகா பரிசுத்தமாயிருக்கும் என்றார்."
        },
        {
            "reference":  "லேவியராகமம் 24:10",
             "verseNumber":  10,
             "scripture":  "அக்காலத்திலே இஸ்ரவேல் ஜாதியான ஸ்திரீக்கும் எகிப்திய புருஷனுக்கும் பிறந்த புத்திரனாகிய ஒருவன் இஸ்ரவேல் புத்திரரோடேகூடப் புறப்பட்டு வந்திருந்தான்; இவனும் இஸ்ரவேலனாகிய ஒரு மனிதனும் பாளயத்திலே சண்டைபண்ணினார்கள்."
        },
        {
            "reference":  "லேவியராகமம் 24:11",
             "verseNumber":  11,
             "scripture":  "அப்பொழுது இஸ்ரவேல் ஜாதியான அந்த ஸ்திரீயின் மகன் கர்த்தரின் நாமத்தை நிந்தித்துத் தூஷித்தான். அவனை மோசேயினிடத்தில் கொண்டுவந்தார்கள். அவன் தாயின் பேர் செலோமித்; அவள் தாண் கோத்திரத்தானாகிய திப்ரியின் குமாரத்தி."
        },
        {
            "reference":  "லேவியராகமம் 24:12",
             "verseNumber":  12,
             "scripture":  "கர்த்தரின் வாக்கினாலே தங்களுக்கு உத்தரவு வருமட்டும், அவனைக் காவல்படுத்தினார்கள்."
        },
        {
            "reference":  "லேவியராகமம் 24:13",
             "verseNumber":  13,
             "scripture":  "அப்பொழுது கர்த்தர் மோசேயை நோக்கி:"
        },
        {
            "reference":  "லேவியராகமம் 24:14",
             "verseNumber":  14,
             "scripture":  "தூஷித்தவனைப் பாளயத்துக்குப் புறம்பே கொண்டுபோ; கேட்டவர்கள் எல்லாரும் தங்கள் கைகளை அவன் தலையின்மேல் வைப்பார்களாக; பின்பு சபையார் எல்லாரும் அவனைக் கல்லெறியக்கடவர்கள்."
        },
        {
            "reference":  "லேவியராகமம் 24:15",
             "verseNumber":  15,
             "scripture":  "மேலும் நீ இஸ்ரவேல் புத்திரரை நோக்கி: எவனாகிலும் தன் தேவனைத் தூஷித்தால், அவன் தன் பாவத்தைச் சுமப்பான்."
        },
        {
            "reference":  "லேவியராகமம் 24:16",
             "verseNumber":  16,
             "scripture":  "கர்த்தருடைய நாமத்தை நிந்திக்கிறவன் கொலைசெய்யப்படவேண்டும்; சபையார் எல்லாரும் அவனைக் கல்லெறியவேண்டும்; பரதேசியானாலும் சுதேசியானாலும் கர்த்தரின் நாமத்தைத் தூஷிக்கிறவன் கொலைசெய்யப்படவேண்டும்."
        },
        {
            "reference":  "லேவியராகமம் 24:17",
             "verseNumber":  17,
             "scripture":  "ஒரு மனிதனைக் கொல்லுகிறவன் எவனோ அவன் கொலைசெய்யப்படவேண்டும்."
        },
        {
            "reference":  "லேவியராகமம் 24:18",
             "verseNumber":  18,
             "scripture":  "மிருகத்தைக் கொன்றவன் மிருகத்துக்கு மிருகம் கொடுக்கக்கடவன்."
        },
        {
            "reference":  "லேவியராகமம் 24:19",
             "verseNumber":  19,
             "scripture":  "ஒருவன் பிறனை ஊனப்படுத்தினால், அவன் செய்தபடியே அவனுக்கும் செய்யப்படக்கடவது."
        },
        {
            "reference":  "லேவியராகமம் 24:20",
             "verseNumber":  20,
             "scripture":  "நொறுக்குதலுக்கு நொறுக்குதல், கண்ணுக்குக் கண், பல்லுக்குப் பல்; அவன் ஒரு மனிதனை ஊனப்படுத்தினது போல அவனும் ஊனப்படுத்தப்படவேண்டும்."
        },
        {
            "reference":  "லேவியராகமம் 24:21",
             "verseNumber":  21,
             "scripture":  "மிருகத்தைக் கொன்றவன் பதில் கொடுக்கவேண்டும்; மனிதனைக் கொன்றவனோ கொலைசெய்யப்படக்கடவன்."
        },
        {
            "reference":  "லேவியராகமம் 24:22",
             "verseNumber":  22,
             "scripture":  "உங்களில் பரதேசிக்கும் சுதேசிக்கும் ஒரே நியாயம் இருக்கவேண்டும்; நான் உங்கள் தேவனாகிய கர்த்தர் என்று சொல் என்றார்."
        },
        {
            "reference":  "லேவியராகமம் 24:23",
             "verseNumber":  23,
             "scripture":  "அப்படியே, தூஷித்தவனைப் பாளயத்துக்குப் புறம்பே கொண்டுபோய், அவனைக் கல்லெறியும்படி மோசே இஸ்ரவேல் புத்திரரோடே சொன்னான்; கர்த்தர் மோசேக்குக் கட்டளையிட்டபடியே செய்தார்கள்."
        }
    ]
}