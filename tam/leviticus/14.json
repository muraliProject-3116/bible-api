{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "லேவியராகமம்",
     "bookAbbreviation":  "லேவி",
     "chapterNumber":  14,
     "verses":  [
        {
            "reference":  "லேவியராகமம் 14:1",
             "verseNumber":  1,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "லேவியராகமம் 14:2",
             "verseNumber":  2,
             "scripture":  "குஷ்டரோகியினுடைய சுத்திகரிப்பின் நாளில் அவனுக்கடுத்த பிரமாணம் என்னவென்றால்: அவன் ஆசாரியனிடத்தில் கொண்டுவரப்படவேண்டும்."
        },
        {
            "reference":  "லேவியராகமம் 14:3",
             "verseNumber":  3,
             "scripture":  "ஆசாரியன் பாளயத்துக்குப் புறம்பே போய்; குஷ்டரோகியின் குஷ்டவியாதி சொஸ்தமாயிற்று என்று கண்டால்,"
        },
        {
            "reference":  "லேவியராகமம் 14:4",
             "verseNumber":  4,
             "scripture":  "சுத்திகரிக்கப்படவேண்டியவனுக்காக, உயிரோடிருக்கும் சுத்தமான இரண்டு குருவிகளையும், கேதுருக் கட்டையையும், சிவப்புநூலையும், ஈசோப்பையும் வாங்கிவரக் கட்டைளையிடக்கடவன்."
        },
        {
            "reference":  "லேவியராகமம் 14:5",
             "verseNumber":  5,
             "scripture":  "பின்பு, ஆசாரியன் அந்தக் குருவிகளில் ஒன்றை ஒரு மண்பாண்டத்திலுள்ள ஊற்றுநீர்மேல் கொல்லச்சொல்லி,"
        },
        {
            "reference":  "லேவியராகமம் 14:6",
             "verseNumber":  6,
             "scripture":  "உயிருள்ள குருவியையும், கேதுருக்கட்டையையும், சிவப்புநூலையும், ஈசோப்பையும் எடுத்து, இவைகளையும் உயிருள்ள குருவியையும் ஊற்றுநீர்மேல் கொல்லப்பட்ட குருவியின் இரத்தத்திலே தோய்த்து,"
        },
        {
            "reference":  "லேவியராகமம் 14:7",
             "verseNumber":  7,
             "scripture":  "குஷ்டம் நீங்கச் சுத்திரிக்கப்படுகிறவன்மேல் ஏழுதரம் தெளித்து, அவனை சுத்தம்பண்ணி, உயிருள்ள குருவியை வெளியிலே விட்டுவிடக்கடவன்."
        },
        {
            "reference":  "லேவியராகமம் 14:8",
             "verseNumber":  8,
             "scripture":  "சுத்திகரிக்கப்படுகிறவன் தன் வஸ்திரங்களைத் தோய்த்து, தன் மயிர் முழுவதையும் சிரைத்து, தான் சுத்தமாகும்படி ஜலத்தில் ஸ்நானம்பண்ணி, பின்பு பாளயத்தில் பிரவேசித்து, தன் கூடாரத்துக்குப் புறம்பே ஏழுநாள் தங்கி,"
        },
        {
            "reference":  "லேவியராகமம் 14:9",
             "verseNumber":  9,
             "scripture":  "ஏழாம் நாளிலே தன் தலையையும் தாடியையும் புருவங்களையும் தன்னுடைய மயிர்முழுவதையும் சிரைத்து, தன் வஸ்திரங்களைத் தோய்த்து, ஜலத்தில் ஸ்நானம்பண்ணவேண்டும்; அப்பொழுது சுத்தமாயிருப்பான்."
        },
        {
            "reference":  "லேவியராகமம் 14:10",
             "verseNumber":  10,
             "scripture":  "எட்டாம்நாளிலே அவன் பழுதற்ற இரண்டு ஆட்டுக்குட்டிகளையும், ஒருவயதான பழுதற்ற ஒரு பெண்ணாட்டுக்குட்டியையும், போஜனபலிக்காக எண்ணெயிலே பிசைந்த ஒரு மரக்காலில் பத்தில் மூன்று பங்காகிய மெல்லிய மாவையும், ஆழாக்கு எண்ணெயையும் கொண்டுவரக்கடவன்."
        },
        {
            "reference":  "லேவியராகமம் 14:11",
             "verseNumber":  11,
             "scripture":  "சுத்திகரிக்கிற ஆசாரியன் சுத்திகரிக்கப்படும் மனிதனையும் அவ்வஸ்துக்களையும் ஆசரிப்புக் கூடாரவாசலிலே கர்த்தருடைய சந்நிதியில் நிறுத்தக்கடவன்."
        },
        {
            "reference":  "லேவியராகமம் 14:12",
             "verseNumber":  12,
             "scripture":  "பின்பு, ஆசாரியன் ஒரு ஆட்டுக்குட்டியைப் பிடித்து, அதையும் அந்த ஆழாக்கு எண்ணெயையும் குற்றநிவாரணபலியாகக் கொண்டுவந்து, கர்த்தருடைய சந்நிதியில் அசைவாட்டும் பலியாக அசைவாட்டி,"
        },
        {
            "reference":  "லேவியராகமம் 14:13",
             "verseNumber":  13,
             "scripture":  "பாவநிவாரணபலியும் சர்வாங்கதகனபலியும் இடும் பரிசுத்த ஸ்தலத்திலே அந்த ஆட்டுக்குட்டியைக் கொல்லக்கடவன்; குற்றநிவாரணபலி பாவநிவாரணபலியைப்போல ஆசாரியனுக்கு உரியது; அது மகா பரிசுத்தமானது."
        },
        {
            "reference":  "லேவியராகமம் 14:14",
             "verseNumber":  14,
             "scripture":  "அந்த குற்றநிவாரணபலியின் இரத்தத்தில் ஆசாரியன் கொஞ்சம் எடுத்து, சுத்திகரிக்கப்படுகிறவன் வலதுகாதின் மடலிலும், அவன் வலதுகையின் பெருவிரலிலும், வலதுகாலின் பெருவிரலிலும் பூசக்கடவன்."
        },
        {
            "reference":  "லேவியராகமம் 14:15",
             "verseNumber":  15,
             "scripture":  "பின்பு, ஆசாரியன் அந்த ஆழாக்கு எண்ணெயிலே கொஞ்சம் தன் இடதுகையில் வார்த்து,"
        },
        {
            "reference":  "லேவியராகமம் 14:16",
             "verseNumber":  16,
             "scripture":  "தன் இடதுகையிலுள்ள எண்ணெயில் தன் வலதுகையின் விரலைத் தோய்த்து, தன் விரலினால் ஏழுதரம் அந்த எண்ணெயில் எடுத்து, கர்த்தருடைய சந்நிதியில் தெளித்து,"
        },
        {
            "reference":  "லேவியராகமம் 14:17",
             "verseNumber":  17,
             "scripture":  "தன் உள்ளங்கையில் இருக்கிற மீதியான எண்ணெயிலே கொஞ்சம் எடுத்து சுத்திகரிக்கபடுகிறவன் வலதுகாதின் மடலிலும், அவன் வலதுகையின் பெருவிரலிலும், வலதுகாலின் பெருவிரலிலும், முந்தப் பூசியிருக்கிற குற்றநிவாரண பலியினுடைய இரத்தத்தின்மேல் பூசி,"
        },
        {
            "reference":  "லேவியராகமம் 14:18",
             "verseNumber":  18,
             "scripture":  "தன் உள்ளங்கையில் இருக்கிற மீதியான எண்ணெயைச் சுத்திகரிக்கபடுகிறவன் தலையிலே வார்த்து, கர்த்தருடைய சந்நிதியில் அவனுக்காகப் பாவநிவிர்த்தி செய்யக்கடவன்."
        },
        {
            "reference":  "லேவியராகமம் 14:19",
             "verseNumber":  19,
             "scripture":  "ஆசாரியன் பாவநிவாரணபலியையும் செலுத்தி, சுத்திகரிக்கப்படுகிறவனின் தீட்டு நீங்க, அவனுக்குப் பாவநிவிர்த்தி செய்து, பின்பு சர்வாங்கதகனபலியைக் கொன்று,"
        },
        {
            "reference":  "லேவியராகமம் 14:20",
             "verseNumber":  20,
             "scripture":  "சர்வாங்கதகனபலியையும் போஜனபலியையும் பலிபீடத்தின்மேல் வைத்து, அவனுக்காகப் பாவநிவிர்த்தி செய்யக்கடவன்; அப்பொழுது அவன் சுத்தமாயிருப்பான்."
        },
        {
            "reference":  "லேவியராகமம் 14:21",
             "verseNumber":  21,
             "scripture":  "அவன் இம்மாத்திரம் செய்யத்திராணியற்ற தரித்திரனாயிருந்தால், அவன் தன் பாவநிவிர்த்திக்கென்று அசைவாட்டும் குற்றநிவாரணபலியாக ஒரு ஆட்டுக்குட்டியையும், போஜனபலிக்கு எண்ணெயில் பிசைந்த ஒரு மரக்கால் மெல்லிய மாவிலே பத்தில் ஒரு பங்கையும், ஆழாக்கு எண்ணெயையும்,"
        },
        {
            "reference":  "லேவியராகமம் 14:22",
             "verseNumber":  22,
             "scripture":  "தன் திராணிக்குத் தக்கபடி இரண்டு காட்டுப்புறாக்களையாவது இரண்டு புறாக்குஞ்சுகளையாவது, ஒன்று பாவநிவாரணபலியாகவும், மற்றொன்று சர்வாங்கதகனபலியாகவும் செலுத்தும்படி வாங்கி,"
        },
        {
            "reference":  "லேவியராகமம் 14:23",
             "verseNumber":  23,
             "scripture":  "தான் சுத்திகரிக்கப்படும்படி எட்டாம் நாளில் ஆசரிப்புக் கூடாரவாசலிலே கர்த்தருடைய சந்நிதியில் ஆசாரியனிடத்துக்குக் கொண்டுவருவானாக."
        },
        {
            "reference":  "லேவியராகமம் 14:24",
             "verseNumber":  24,
             "scripture":  "அப்பொழுது ஆசாரியன் குற்றநிவாரணபலிக்குரிய ஆட்டுக்குட்டியையும் அந்த ஆழாக்கு எண்ணெயையும் வாங்கி, கர்த்தருடைய சந்நிதியில் அசைவாட்டும் போஜனபலியாக அசைவாட்டி,"
        },
        {
            "reference":  "லேவியராகமம் 14:25",
             "verseNumber":  25,
             "scripture":  "குற்றநிவாரணபலிக்கான அந்த ஆட்டுக்குட்டியைக் கொன்று, குற்றநிவாரணபலியின் இரத்தத்தில் கொஞ்சம் எடுத்து, சுத்திகரிக்கப்படுகிறவன் வலதுகாதின் மடலிலும், அவன் வலதுகையின் பெருவிரலிலும், வலதுகாலின் பெருவிரலிலும் பூசி,"
        },
        {
            "reference":  "லேவியராகமம் 14:26",
             "verseNumber":  26,
             "scripture":  "அந்த எண்ணெயிலே கொஞ்சம் தன் இடதுகையில் வார்த்து,"
        },
        {
            "reference":  "லேவியராகமம் 14:27",
             "verseNumber":  27,
             "scripture":  "தன் இடதுகையிலுள்ள எண்ணெயிலே தன் வலதுவிரலைத் தோய்த்து, கர்த்தருடைய சந்நிதியில் ஏழுதரம் தெளித்து,"
        },
        {
            "reference":  "லேவியராகமம் 14:28",
             "verseNumber":  28,
             "scripture":  "தன் உள்ளங்கையில் இருக்கிற எண்ணெயில் கொஞ்சம் எடுத்துச் சுத்திகரிக்கப்படுகிறவன் வலதுகாதின் மடலிலும், அவன் வலதுகையின் பெருவிரலிலும், வலதுகாலின் பெருவிரலிலும் குற்றநிவாரணபலியின் இரத்தம் பூசியிருக்கிற இடத்தின்மேல் பூசி,"
        },
        {
            "reference":  "லேவியராகமம் 14:29",
             "verseNumber":  29,
             "scripture":  "தன் உள்ளங்கையில் இருக்கிற மற்ற எண்ணெயைச் சுத்திகரிக்கப்படுகிறவன் தலையின்மேல் அவனுக்காகக் கர்த்தருடைய சந்நிதியில் பாவநிவிர்த்தி செய்யும்படி தடவி,"
        },
        {
            "reference":  "லேவியராகமம் 14:30",
             "verseNumber":  30,
             "scripture":  "பின்பு, அவன் தன் திராணிக்கும் தகுதிக்கும் தக்கதாய் காட்டுப்புறாக்களையாவது புறாக்குஞ்சுகளையாவது கொண்டுவந்து,"
        },
        {
            "reference":  "லேவியராகமம் 14:31",
             "verseNumber":  31,
             "scripture":  "அவைகளில் ஒன்றைப் பாவநிவாரணபலியும், மற்றொன்றைச் சர்வாங்கதகனபலியுமாக்கி, போஜனபலியோடேகூடச் செலுத்தி, இப்படியே ஆசாரியன் சுத்திகரிக்கப்படுகிறவனுக்காக, கர்த்தருடைய சந்நிதியில் பாவநிவிர்த்தி செய்யக்கடவன்."
        },
        {
            "reference":  "லேவியராகமம் 14:32",
             "verseNumber":  32,
             "scripture":  "தன் சுத்திகரிப்புக்கு வேண்டியவைகளைச் சம்பாதிக்கக்கூடாத குஷ்டரோகியைக் குறித்த பிரமாணம் இதுவே என்றார்."
        },
        {
            "reference":  "லேவியராகமம் 14:33",
             "verseNumber":  33,
             "scripture":  "பின்னும் கர்த்தர் மோசேயையும் ஆரோனையும் நோக்கி:"
        },
        {
            "reference":  "லேவியராகமம் 14:34",
             "verseNumber":  34,
             "scripture":  "நான் உங்களுக்குக் காணியாட்சியாகக் கொடுக்கும் கானான் தேசத்திலே நீங்கள் போய்ச் சேர்ந்தபின்பு, உங்கள் காணியாட்சியான தேசத்தில் ஒரு வீட்டிலே குஷ்டரோகத்தை நான் வரப்பண்ணினால்,"
        },
        {
            "reference":  "லேவியராகமம் 14:35",
             "verseNumber":  35,
             "scripture":  "அந்த வீட்டிற்கு உடையவன் வந்து, வீட்டிலே தோஷம் வந்திருக்கிறதாகத் தோன்றுகிறது என்று ஆசாரியனுக்கு அறிவிக்கக்கடவன்."
        },
        {
            "reference":  "லேவியராகமம் 14:36",
             "verseNumber":  36,
             "scripture":  "அப்பொழுது வீட்டிலுள்ள யாவும் தீட்டுப்படாதபடிக்கு, ஆசாரியன் அந்தத் தோஷத்தைப் பார்க்கப் போகும்முன்னே வீட்டை ஒழித்துவைக்கும்படி சொல்லி, பின்பு வீட்டைப் பார்க்கும்படி போய்,"
        },
        {
            "reference":  "லேவியராகமம் 14:37",
             "verseNumber":  37,
             "scripture":  "அந்தத் தோஷம் இருக்கிற இடத்தைப் பார்க்கக்கடவன்; அப்பொழுது வீட்டுச் சுவர்களிலே கொஞ்சம் பச்சையும் கொஞ்சம் சிவப்புமான குழி விழுந்திருந்து, அவைகள் மற்றச் சுவரைப்பார்க்கிலும் பள்ளமாயிருக்கக்கண்டால்,"
        },
        {
            "reference":  "லேவியராகமம் 14:38",
             "verseNumber":  38,
             "scripture":  "ஆசாரியன் வீட்டைவிட்டுப் புறப்பட்டு வாசற்படியிலே வந்து, வீட்டை ஏழுநாள் அடைத்துவைத்து,"
        },
        {
            "reference":  "லேவியராகமம் 14:39",
             "verseNumber":  39,
             "scripture":  "ஏழாம்நாளிலே திரும்பப் போய்ப்பார்த்து, தோஷம் வீட்டுச் சுவர்களில் படர்ந்ததென்று கண்டால்,"
        },
        {
            "reference":  "லேவியராகமம் 14:40",
             "verseNumber":  40,
             "scripture":  "தோஷம் இருக்கும் அவ்விடத்துக்கல்லுகளைப் பெயர்க்கவும், பட்டணத்துக்குப் புறம்பே அசுத்தமான ஒரு இடத்திலே போடவும் அவன் கட்டளையிட்டு,"
        },
        {
            "reference":  "லேவியராகமம் 14:41",
             "verseNumber":  41,
             "scripture":  "வீட்டை உள்ளே சுற்றிலும் செதுக்கச்சொல்லி, செதுக்கிப்போட்ட மண்ணைப் பட்டணத்துக்குப் புறம்பே அசுத்தமான ஒரு இடத்திலே கொட்டவும்,"
        },
        {
            "reference":  "லேவியராகமம் 14:42",
             "verseNumber":  42,
             "scripture":  "வேறே கல்லுகளை எடுத்துவந்து, அந்தக் கல்லுகளுக்குப் பதிலாகக் கட்டி, வேறே சாந்தை எடுத்து வீட்டைப் பூசவும் கட்டளையிடுவானாக."
        },
        {
            "reference":  "லேவியராகமம் 14:43",
             "verseNumber":  43,
             "scripture":  "கல்லுகளைப் பெயர்த்து, வீட்டைச்செதுக்கி, நவமாய்ப் பூசினபின்பும், அந்தத் தோஷம் திரும்ப வீட்டில் வந்ததானால்,"
        },
        {
            "reference":  "லேவியராகமம் 14:44",
             "verseNumber":  44,
             "scripture":  "ஆசாரியன் போய்ப் பார்க்கக்கடவன்; தோஷம் வீட்டில் படர்ந்ததானால், அது வீட்டை அரிக்கிற குஷ்டம்; அது தீட்டாயிருக்கும்."
        },
        {
            "reference":  "லேவியராகமம் 14:45",
             "verseNumber":  45,
             "scripture":  "ஆகையால் வீடுமுழுவதையும் இடித்து, அதின் கல்லுகளையும், மரங்களையும், அதின் சாந்து எல்லாவற்றையும் பட்டணத்துக்குப் புறம்பே அசுத்தமான இடத்திலே கொண்டுபோகவேண்டும்."
        },
        {
            "reference":  "லேவியராகமம் 14:46",
             "verseNumber":  46,
             "scripture":  "வீடு அடைக்கப்பட்டிருக்கும் நாட்களில் அதற்குள் பிரவேசிக்கிறவன் சாயங்காலம்மட்டும் தீட்டுப்பட்டிருப்பான்."
        },
        {
            "reference":  "லேவியராகமம் 14:47",
             "verseNumber":  47,
             "scripture":  "அந்த வீட்டிலே படுத்தவன் தன் வஸ்திரங்களைத் தோய்க்கக்கடவன்; அந்த வீட்டிலே சாப்பிட்டவனும் தன் வஸ்திரங்களைத் தோய்க்கக்கடவன்."
        },
        {
            "reference":  "லேவியராகமம் 14:48",
             "verseNumber":  48,
             "scripture":  "ஆசாரியன் திரும்ப வந்து, வீடு பூசப்பட்டபின்பு வீட்டிலே அந்தத் தோஷம் படரவில்லை என்று கண்டானேயாகில், தோஷம் நிவிர்த்தியானபடியால், ஆசாரியன் அந்த வீட்டைச் சுத்தம் என்று தீர்க்கக்கடவன்."
        },
        {
            "reference":  "லேவியராகமம் 14:49",
             "verseNumber":  49,
             "scripture":  "அப்பொழுது வீட்டிற்குத் தோஷங்கழிக்க, இரண்டு குருவிகளையும், கேதுருக்கட்டையையும், சிவப்புநூலையும், ஈசோப்பையும் எடுத்து,"
        },
        {
            "reference":  "லேவியராகமம் 14:50",
             "verseNumber":  50,
             "scripture":  "ஒரு குருவியை ஒரு மண்பாண்டத்திலுள்ள ஊற்றுநீரின்மேல் கொன்று,"
        },
        {
            "reference":  "லேவியராகமம் 14:51",
             "verseNumber":  51,
             "scripture":  "கேதுருக்கட்டையையும், ஈசோப்பையும், சிவப்புநூலையும், உயிருள்ள குருவியையும் எடுத்து, இவைகளைக் கொல்லப்பட்ட குருவியின் இரத்தத்திலும் ஊற்று நீரிலும் தோய்த்து, வீட்டின்மேல் ஏழுதரம் தெளித்து,"
        },
        {
            "reference":  "லேவியராகமம் 14:52",
             "verseNumber":  52,
             "scripture":  "குருவியின் இரத்தத்தினாலும், ஊற்றுநீரினாலும், உயிருள்ள குருவியினாலும், கேதுருக்கட்டையினாலும் ஈசோப்பினாலும், சிவப்புநூலினாலும் வீட்டிற்குத் தோஷங்கழித்து,"
        },
        {
            "reference":  "லேவியராகமம் 14:53",
             "verseNumber":  53,
             "scripture":  "உயிருள்ள குருவியைப் பட்டணத்துக்குப் புறம்பே வெளியிலே விட்டுவிட்டு, இப்படி வீட்டிற்குப் பிராயச்சித்தம் செய்யக்கடவன்; அப்பொழுது அது சுத்தமாயிருக்கும்."
        },
        {
            "reference":  "லேவியராகமம் 14:54",
             "verseNumber":  54,
             "scripture":  "இது சகலவித குஷ்டரோகத்துக்கும், சொறிக்கும்,"
        },
        {
            "reference":  "லேவியராகமம் 14:55",
             "verseNumber":  55,
             "scripture":  "வஸ்திரக் குஷ்டத்துக்கும், வீட்டுக்குஷ்டத்துக்கும்,"
        },
        {
            "reference":  "லேவியராகமம் 14:56",
             "verseNumber":  56,
             "scripture":  "தடிப்புக்கும், அசறுக்கும், வெள்ளைப்படருக்கும் அடுத்த பிரமாணம்."
        },
        {
            "reference":  "லேவியராகமம் 14:57",
             "verseNumber":  57,
             "scripture":  "குஷ்டம் எப்பொழுது தீட்டுள்ளது என்றும், எப்பொழுது தீட்டில்லாதது என்றும் தெரிவிப்பதற்குக் குஷ்டரோகத்துக்கு அடுத்த பிரமாணம் இதுவே என்றார்."
        }
    ]
}