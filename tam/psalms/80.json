{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "சங்கீதம்",
     "bookAbbreviation":  "சங்",
     "chapterNumber":  80,
     "verses":  [
        {
            "reference":  "சங்கீதம் 80:1",
             "verseNumber":  1,
             "scripture":  "இஸ்ரவேலின் மேய்ப்பரே, யோசேப்பை ஆட்டுமந்தையைப்போல் நடத்துகிறவரே, செவிகொடும்; கேருபீன்கள் மத்தியில் வாசம்பண்ணுகிறவரே, பிரகாசியும்."
        },
        {
            "reference":  "சங்கீதம் 80:2",
             "verseNumber":  2,
             "scripture":  "எப்பிராயீம் பென்யமீன் மனாசே என்பவர்களுக்கு முன்பாக, நீர் உமது வல்லமையை எழுப்பி, எங்களை இரட்சிக்க வந்தருளும்."
        },
        {
            "reference":  "சங்கீதம் 80:3",
             "verseNumber":  3,
             "scripture":  "தேவனே, எங்களைத் திருப்பிக் கொண்டுவாரும், உமது முகத்தைப் பிரகாசிக்கப்பண்ணும், அப்பொழுது இரட்சிக்கப்படுவோம்."
        },
        {
            "reference":  "சங்கீதம் 80:4",
             "verseNumber":  4,
             "scripture":  "சேனைகளின் தேவனாகிய கர்த்தாவே, உமது ஜனத்தின் விண்ணப்பத்துக்கு விரோதமாய் நீர் எதுவரைக்கும் கோபங்கொள்வீர்."
        },
        {
            "reference":  "சங்கீதம் 80:5",
             "verseNumber":  5,
             "scripture":  "கண்ணீராகிய அப்பத்தை அவர்களுக்குப் போஜனமாகவும், மிகுதியான கண்ணீரையே அவர்களுக்குப் பானமாகவும் கொடுத்தீர்."
        },
        {
            "reference":  "சங்கீதம் 80:6",
             "verseNumber":  6,
             "scripture":  "எங்கள் அயலாருக்கு எங்களை வழக்காக வைக்கிறீர்; எங்கள் சத்துருக்கள் எங்களைப் பரியாசம் பண்ணுகிறார்கள்."
        },
        {
            "reference":  "சங்கீதம் 80:7",
             "verseNumber":  7,
             "scripture":  "சேனைகளின் தேவனே, எங்களைத் திருப்பிக்கொண்டுவாரும், உமது முகத்தைப் பிரகாசிக்கப்பண்ணும், அப்பொழுது இரட்சிக்கப்படுவோம்."
        },
        {
            "reference":  "சங்கீதம் 80:8",
             "verseNumber":  8,
             "scripture":  "நீர் எகிப்திலிருந்து ஒரு திராட்சக்கொடியைக் கொண்டுவந்து, ஜாதிகளைத் துரத்திவிட்டு, அதை நாட்டினீர்."
        },
        {
            "reference":  "சங்கீதம் 80:9",
             "verseNumber":  9,
             "scripture":  "அதற்கு இடத்தை ஆயத்தப்படுத்தினீர்; அது வேரூன்றி, தேசமெங்கும் படர்ந்தது."
        },
        {
            "reference":  "சங்கீதம் 80:10",
             "verseNumber":  10,
             "scripture":  "அதின் நிழலால் மலைகளும் அதின் கிளைகளால் திவ்வியமான கேதுருக்களும் மூடப்பட்டது."
        },
        {
            "reference":  "சங்கீதம் 80:11",
             "verseNumber":  11,
             "scripture":  "அது தன் கொடிகளைச் சமுத்திரமட்டாகவும், தன் கிளைகளை நதிமட்டாகவும் படரவிட்டது."
        },
        {
            "reference":  "சங்கீதம் 80:12",
             "verseNumber":  12,
             "scripture":  "இப்பொழுதோ வழிநடக்கிற யாவரும் அதைப் பறிக்கும்படியாக, அதின் அடைப்புகளை ஏன் தகர்த்துப்போட்டீர்?"
        },
        {
            "reference":  "சங்கீதம் 80:13",
             "verseNumber":  13,
             "scripture":  "காட்டுப்பன்றி அதை உழுதுபோடுகிறது, வெளியின் மிருகங்கள் அதை மேய்ந்துபோடுகிறது."
        },
        {
            "reference":  "சங்கீதம் 80:14",
             "verseNumber":  14,
             "scripture":  "சேனைகளின் தேவனே, திரும்பி வாரும், வானத்திலிருந்து கண்ணோக்கிப்பார்த்து, இந்தத் திராட்சச்செடியை விசாரித்தருளும்;"
        },
        {
            "reference":  "சங்கீதம் 80:15",
             "verseNumber":  15,
             "scripture":  "உம்முடைய வலதுகரம் நாட்டின கொடியையும், உமக்கு நீர் திடப்படுத்தின கிளையையும் கடாட்சித்தருளும்."
        },
        {
            "reference":  "சங்கீதம் 80:16",
             "verseNumber":  16,
             "scripture":  "அது அக்கினியால் சுடப்பட்டும் வெட்டுண்டும் போயிற்று; உம்முடைய முகத்தின் பயமுறுத்தலால் அழிந்துபோகிறார்கள்."
        },
        {
            "reference":  "சங்கீதம் 80:17",
             "verseNumber":  17,
             "scripture":  "உமது கரம் உமது வலதுபாரிசத்துப் புருஷன்மீதிலும், உமக்கு நீர் திடப்படுத்தின மனுஷகுமாரன்மீதிலும் இருப்பதாக."
        },
        {
            "reference":  "சங்கீதம் 80:18",
             "verseNumber":  18,
             "scripture":  "அப்பொழுது உம்மைவிட்டுப் பின்வாங்கமாட்டோம்; எங்களை உயிர்ப்பியும், அப்பொழுது உமது நாமத்தைத் தொழுதுகொள்ளுவோம்."
        },
        {
            "reference":  "சங்கீதம் 80:19",
             "verseNumber":  19,
             "scripture":  "சேனைகளின் தேவனாகிய கர்த்தாவே, எங்களைத் திருப்பிக்கொண்டு வாரும்; உமது முகத்தைப் பிரகாசிக்கப்பண்ணும், அப்பொழுது இரட்சிக்கப்படுவோம்."
        }
    ]
}