{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "சங்கீதம்", "bookAbbreviation": "சங்", "chapterNumber": 139, "verses": [{"reference": "சங்கீதம் 139:1", "verseNumber": 1, "scripture": "கர்த்தாவே, நீர் என்னை ஆராய்ந்து, அறிந்திருக்கிறீர்."},{"reference": "சங்கீதம் 139:2", "verseNumber": 2, "scripture": "என் உட்காருதலையும் என் எழுந்திருக்குதலையும் நீர் அறிந்திருக்கிறீர்; என் நினைவுகளைத் தூரத்திலிருந்து அறிகிறீர்."},{"reference": "சங்கீதம் 139:3", "verseNumber": 3, "scripture": "நான் நடந்தாலும் படுத்திருந்தாலும் என்னைச் சூழ்ந்திருக்கிறீர்; என் வழிகளெல்லாம் உமக்குத் தெரியும்."},{"reference": "சங்கீதம் 139:4", "verseNumber": 4, "scripture": "என் நாவில் சொல் பிறவாததற்கு முன்னே, இதோ, கர்த்தாவே, அதையெல்லாம் நீர் அறிந்திருக்கிறீர்."},{"reference": "சங்கீதம் 139:5", "verseNumber": 5, "scripture": "முற்புறத்திலும் பிற்புறத்திலும் நீர் என்னை நெருக்கி, உமது கரத்தை என்மேல் வைக்கிறீர்."},{"reference": "சங்கீதம் 139:6", "verseNumber": 6, "scripture": "இந்த அறிவு எனக்கு மிகுந்த ஆச்சரியமும், எனக்கு எட்டாத உயரமுமாயிருக்கிறது."},{"reference": "சங்கீதம் 139:7", "verseNumber": 7, "scripture": "உம்முடைய ஆவிக்கு மறைவாக எங்கே போவேன்? உம்முடைய சமுகத்தைவிட்டு எங்கே ஓடுவேன்?"},{"reference": "சங்கீதம் 139:8", "verseNumber": 8, "scripture": "நான் வானத்திற்கு ஏறினாலும், நீர் அங்கே இருக்கிறீர்; நான் பாதாளத்தில் படுக்கை போட்டாலும், நீர் அங்கேயும் இருக்கிறீர்."},{"reference": "சங்கீதம் 139:9", "verseNumber": 9, "scripture": "நான் விடியற்காலத்துச் செட்டைகளை எடுத்து, சமுத்திரத்தின் கடையாந்தரங்களிலே போய்த் தங்கினாலும்,"},{"reference": "சங்கீதம் 139:10", "verseNumber": 10, "scripture": "அங்கேயும் உமது கை என்னை நடத்தும், உமது வலதுகரம் என்னைப் பிடிக்கும்."},{"reference": "சங்கீதம் 139:11", "verseNumber": 11, "scripture": "இருள் என்னை மூடிக்கொள்ளுமென்றாலும், இரவும் என்னைச் சுற்றி வெளிச்சமாயிருக்கும்."},{"reference": "சங்கீதம் 139:12", "verseNumber": 12, "scripture": "உமக்கு மறைவாக இருளும் அந்தகாரப்படுத்தாது; இரவும் பகலைப்போல வெளிச்சமாயிருக்கும்; உமக்கு இருளும் வெளிச்சமும் சரி."},{"reference": "சங்கீதம் 139:13", "verseNumber": 13, "scripture": "நீர் என் உள்ளிந்திரியங்களைக் கைக்கொண்டிருக்கிறீர்; என் தாயின் கர்ப்பத்தில் என்னைக் காப்பாற்றினீர்."},{"reference": "சங்கீதம் 139:14", "verseNumber": 14, "scripture": "நான் பிரமிக்கத்தக்க அதிசயமாய் உண்டாக்கப்பட்டபடியால், உம்மைத் துதிப்பேன்; உமது கிரியைகள் அதிசயமானவைகள்; அது என் ஆத்துமாவுக்கு நன்றாய்த் தெரியும்."},{"reference": "சங்கீதம் 139:15", "verseNumber": 15, "scripture": "நான் ஒளிப்பிடத்திலே உண்டாக்கப்பட்டு, பூமியின் தாழ்விடங்களிலே விசித்திர விநோதமாய் உருவாக்கப்பட்டபோது, என் எலும்புகள் உமக்கு மறைவாயிருக்கவில்லை."},{"reference": "சங்கீதம் 139:16", "verseNumber": 16, "scripture": "என் கருவை உம்முடைய கண்கள் கண்டது; என் அவயவங்களில் ஒன்றாகிலும் இல்லாதபோதே அவைகள் அனைத்தும், அவைகள் உருவேற்படும் நாட்களும், உமது புஸ்தகத்தில் எழுதியிருந்தது."},{"reference": "சங்கீதம் 139:17", "verseNumber": 17, "scripture": "தேவனே, உமது ஆலோசனைகள் எனக்கு எத்தனை அருமையானவைகள்; அவைகளின் தொகை எவ்வளவு அதிகம்."},{"reference": "சங்கீதம் 139:18", "verseNumber": 18, "scripture": "அவைகளை நான் எண்ணப்போனால், மணலைப்பார்க்கிலும் அதிகமாம்; நான் விழிக்கும்போது இன்னும் உம்மண்டையில் இருக்கிறேன்."},{"reference": "சங்கீதம் 139:19", "verseNumber": 19, "scripture": "தேவனே, நீர் துன்மார்க்கனை அழித்தீரானால் நலமாயிருக்கும்; இரத்தப்பிரியரே, நீங்கள் என்னை விட்டு அகன்றுபோங்கள்."},{"reference": "சங்கீதம் 139:20", "verseNumber": 20, "scripture": "அவர்கள் உம்மைக் குறித்துத் துன்மார்க்கமாய்ப் பேசுகிறார்கள்; உம்முடைய சத்துருக்கள் உமது நாமத்தை வீணாய் வழங்குகிறார்கள்."},{"reference": "சங்கீதம் 139:21", "verseNumber": 21, "scripture": "கர்த்தாவே, உம்மைப் பகைக்கிறவர்களை நான் பகையாமலும், உமக்கு விரோதமாய் எழும்புகிறவர்களை அருவருக்காமலும் இருப்பேனோ?"},{"reference": "சங்கீதம் 139:22", "verseNumber": 22, "scripture": "முழுப்பகையாய் அவர்களைப் பகைக்கிறேன்; அவர்களை எனக்குப் பகைஞராக எண்ணுகிறேன்."},{"reference": "சங்கீதம் 139:23", "verseNumber": 23, "scripture": "தேவனே, என்னை ஆராய்ந்து, என் இருதயத்தை அறிந்துகொள்ளும்; என்னைச் சோதித்து, என் சிந்தனைகளை அறிந்துகொள்ளும்."},{"reference": "சங்கீதம் 139:24", "verseNumber": 24, "scripture": "வேதனை உண்டாக்கும் வழி என்னிடத்தில் உண்டோ என்று பார்த்து, நித்திய வழியிலே என்னை நடத்தும்."}]}