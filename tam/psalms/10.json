{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "சங்கீதம்",
     "bookAbbreviation":  "சங்",
     "chapterNumber":  10,
     "verses":  [
        {
            "reference":  "சங்கீதம் 10:1",
             "verseNumber":  1,
             "scripture":  "கர்த்தாவே, ஏன் தூரத்தில் நிற்கிறீர்? துன்பம் நேரிடுகிற சமயங்களில் நீர் ஏன் மறைந்திருக்கிறீர்?"
        },
        {
            "reference":  "சங்கீதம் 10:2",
             "verseNumber":  2,
             "scripture":  "துன்மார்க்கன் தன் பெருமையினால் சிறுமைப்பட்டவனைக் கடூரமாய்த் துன்பப்படுத்துகிறான்; அவர்கள் நினைத்த சதிமோசங்களில் அவர்களே அகப்படுவார்கள்."
        },
        {
            "reference":  "சங்கீதம் 10:3",
             "verseNumber":  3,
             "scripture":  "துன்மார்க்கன் தன் உள்ளத்தின் இச்சையில் பெருமை பாராட்டுகிறான், பொருளை அபகரிக்கிறவன் கர்த்தரைச் சபித்து அசட்டைபண்ணுகிறான்."
        },
        {
            "reference":  "சங்கீதம் 10:4",
             "verseNumber":  4,
             "scripture":  "துன்மார்க்கன் தன் கர்வத்தினால் தேவனைத் தேடான்; அவன் நினைவுகளெல்லாம் தேவன் இல்லை என்பதே."
        },
        {
            "reference":  "சங்கீதம் 10:5",
             "verseNumber":  5,
             "scripture":  "அவன் வழிகள் எப்போதும் கேடுள்ளவைகள்; உம்முடைய நியாயத்தீர்ப்புகள் அவன் பார்வைக்கு எட்டாமல் மிகவும் உயரமாயிருக்கின்றன; தன் எதிராளிகள் எல்லார்மேலும் சீறுகிறான்."
        },
        {
            "reference":  "சங்கீதம் 10:6",
             "verseNumber":  6,
             "scripture":  "&quot;நான் அசைக்கப்படுவதில்லை, தலைமுறை தலைமுறைதோறும் தீங்கு என்னை அணுகுவதில்லை&quot; என்று தன் இருதயத்தில் சொல்லிக்கொள்ளுகிறான்."
        },
        {
            "reference":  "சங்கீதம் 10:7",
             "verseNumber":  7,
             "scripture":  "அவன் வாய் சபிப்பினாலும் கபடத்தினாலும் கொடுமையினாலும் நிறைந்திருக்கிறது; அவன் நாவின்கீழ் தீவினையும் அக்கிரமமும் உண்டு."
        },
        {
            "reference":  "சங்கீதம் 10:8",
             "verseNumber":  8,
             "scripture":  "கிராமங்களின் ஒளிப்பிடங்களிலே பதிவிருந்து, மறைவிடங்களிலே குற்றமற்றவனைக் கொல்லுகிறான்; திக்கற்றவர்களைப் பிடிக்க அவன் கண்கள் நோக்கிக்கொண்டிருக்கின்றன."
        },
        {
            "reference":  "சங்கீதம் 10:9",
             "verseNumber":  9,
             "scripture":  "தன் கெபியிலிருக்கிற சிங்கத்தைப்போல மறைவில் பதிவிருக்கிறான்; ஏழையைப் பிடிக்கப் பதிவிருந்து, அவனைத் தன் வலைக்குள் இழுத்துப் பிடித்துக்கொள்ளுகிறான்."
        },
        {
            "reference":  "சங்கீதம் 10:10",
             "verseNumber":  10,
             "scripture":  "திக்கற்றவர்கள் தன் பலவான்கள் கையில் விழும்படி அவன் பதுங்கிக் கிடக்கிறான்."
        },
        {
            "reference":  "சங்கீதம் 10:11",
             "verseNumber":  11,
             "scripture":  "&quot; தேவன் அதை மறந்தார் என்று, அவர் தம்முடைய முகத்தை மறைத்து, ஒருக்காலும் அதைக் காணமாட்டார்&quot; என்றும், தன் இருதயத்திலே சொல்லிகொள்ளுகிறான்."
        },
        {
            "reference":  "சங்கீதம் 10:12",
             "verseNumber":  12,
             "scripture":  "கர்த்தாவே, எழுந்தருளும்; தேவனே, உம்முடைய கையை உயர்த்தும்; சிறுமைப்பட்டவர்களை மறவாதேயும்."
        },
        {
            "reference":  "சங்கீதம் 10:13",
             "verseNumber":  13,
             "scripture":  "துன்மார்க்கன் தேவனை அசட்டைபண்ணி, &quot;நீர் கேட்டு விசாரிப்பதில்லை&quot; என்று தன் இருதயத்தில் சொல்லிக்கொள்வானேன்?"
        },
        {
            "reference":  "சங்கீதம் 10:14",
             "verseNumber":  14,
             "scripture":  "அதைப் பார்த்திருக்கிறீரே! உபத்திரவத்தையும் குரோதத்தையும் கவனித்திருக்கிறீரே; நீர் பதிலளிப்பீர்; ஏழையானவன் தன்னை உமக்கு ஒப்புவிக்கிறான்; திக்கற்ற பிள்ளைகளுக்குச் சகாயர் நீரே."
        },
        {
            "reference":  "சங்கீதம் 10:15",
             "verseNumber":  15,
             "scripture":  "துன்மார்க்கனும் பொல்லாதவனுமாயிருக்கிறவனுடைய புயத்தை முறித்துவிடும்; அவனுடைய துன்மார்கம் காணாமற்போகுமட்டும் அதைத் தேடி விசாரியும்."
        },
        {
            "reference":  "சங்கீதம் 10:16",
             "verseNumber":  16,
             "scripture":  "கர்த்தர் சதாகாலங்களுக்கும் இராஜாவாயிருக்கிறார்; புறஜாதியார் அவருடைய தேசத்திலிருந்து அழிந்து போவார்கள்."
        },
        {
            "reference":  "சங்கீதம் 10:17",
             "verseNumber":  17,
             "scripture":  "கர்த்தாவே, சிறுமைப்பட்டவர்களுடைய வேண்டுதலைக் கேட்டிருக்கிறீர்; அவர்கள் இருதயத்தை ஸ்திரப்படுத்துவீர்."
        },
        {
            "reference":  "சங்கீதம் 10:18",
             "verseNumber":  18,
             "scripture":  "மண்ணான மனுஷன் இனிப் பலவந்தஞ்செய்யத் தொடராதபடிக்கு, தேவரீர் திக்கற்ற பிள்ளைகளுக்கும் ஒடுக்கப்பட்டவர்களுக்கும் நீதிசெய்ய உம்முடைய செவியைச் சாய்த்துக் கேட்டருளுவீர்."
        }
    ]
}