{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "சங்கீதம்", "bookAbbreviation": "சங்", "chapterNumber": 21, "verses": [{"reference": "சங்கீதம் 21:1", "verseNumber": 1, "scripture": "கர்த்தாவே, உம்முடைய வல்லமையிலே இராஜா மகிழ்ச்சியாயிருக்கிறார்; உம்முடைய இரட்சிப்பிலே எவ்வளவாய்க் களிகூருகிறார்!"},{"reference": "சங்கீதம் 21:2", "verseNumber": 2, "scripture": "அவருடைய மனவிருப்பத்தின்படி நீர் அவருக்குத் தந்தருளி, அவருடைய உதடுகளின் விண்ணப்பத்தைத் தள்ளாதிருக்கிறீர். (சேலா)"},{"reference": "சங்கீதம் 21:3", "verseNumber": 3, "scripture": "உத்தம ஆசீர்வாதங்களோடு நீர் அவருக்கு எதிர்கொண்டுவந்து, அவர் சிரசில் பொற்கிரீடம் தரிப்பிக்கிறீர்."},{"reference": "சங்கீதம் 21:4", "verseNumber": 4, "scripture": "அவர் உம்மிடத்தில் ஆயுசைக்கேட்டார்; நீர் அவருக்கு என்றென்றைக்குமுள்ள தீர்க்காயுசை அளித்தீர்."},{"reference": "சங்கீதம் 21:5", "verseNumber": 5, "scripture": "உமது இரட்சிப்பினால் அவர் மகிமை பெரிதாயிருக்கிறது; மேன்மையையும் மகத்துவத்தையும் அவருக்கு அருளினீர்."},{"reference": "சங்கீதம் 21:6", "verseNumber": 6, "scripture": "அவரை நித்திய ஆசீர்வாதங்களை அவர்களுக்கு அருளுகிறீர்; அவரை உம்முடைய சமுகத்தின் மகிழ்ச்சியினால் பூரிப்பாக்குகிறீர்."},{"reference": "சங்கீதம் 21:7", "verseNumber": 7, "scripture": "ஏனெனில் இராஜா கர்த்தர்மேல் நம்பிக்கையாயிருக்கிறார்; உன்னதமானவருடைய தயவினால் அசைக்கப்படாதிருப்பார்."},{"reference": "சங்கீதம் 21:8", "verseNumber": 8, "scripture": "உமது கை உமது சத்துருக்களெல்லாரையும் எட்டிப்பிடிக்கும்; உமது வலதுகரம் உம்மைப் பகைக்கிறவர்களைக் கண்டுபிடிக்கும்."},{"reference": "சங்கீதம் 21:9", "verseNumber": 9, "scripture": "உமது கோபத்தின் காலத்திலே அவர்களை அக்கினிச் சூளையாக்கிப்போடுவீர்; கர்த்தர் தமது கோபத்திலே அவர்களை அழிப்பார்; அக்கினி அவர்களைப் பட்சிக்கும்."},{"reference": "சங்கீதம் 21:10", "verseNumber": 10, "scripture": "அவர்கள் கனியை பூமியிலிருந்தும் அவர்கள் வித்தை மனுபுத்திரரிலிருந்தும் ஒழிப்பீர்."},{"reference": "சங்கீதம் 21:11", "verseNumber": 11, "scripture": "அவர்கள் உமக்கு விரோதமாய்ப் பொல்லாங்கு நினைத்தார்கள்; தீவினை செய்ய முயன்றார்கள்; ஒன்றும் வாய்க்காமற்போயிற்று."},{"reference": "சங்கீதம் 21:12", "verseNumber": 12, "scripture": "உம்முடைய அம்புகளை நாணேற்றி அவர்கள் முகத்திற்கு நேரே எய்து அவர்களைப் புறங்காட்டி ஓடச்செய்கிறீர்."},{"reference": "சங்கீதம் 21:13", "verseNumber": 13, "scripture": "கர்த்தாவே, உம்முடைய பலத்திலே நீர் எழுந்தருளும்; அப்பொழுது உம்முடைய வல்லமையைப் பாடிக் கீர்த்தனம்பண்ணுவோம்."}]}