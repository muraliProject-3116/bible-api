{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "சங்கீதம்",
     "bookAbbreviation":  "சங்",
     "chapterNumber":  35,
     "verses":  [
        {
            "reference":  "சங்கீதம் 35:1",
             "verseNumber":  1,
             "scripture":  "கர்த்தாவே, நீர் என் வழக்காளிகளோடே வழக்காடி, என்னோடு யுத்தம்பண்ணுகிறவர்களோடே யுத்தம் பண்ணும்."
        },
        {
            "reference":  "சங்கீதம் 35:2",
             "verseNumber":  2,
             "scripture":  "நீர் கேடகத்தையும் பரிசையையும் பிடித்து, எனக்கு ஒத்தாசையாக எழுந்து நில்லும்."
        },
        {
            "reference":  "சங்கீதம் 35:3",
             "verseNumber":  3,
             "scripture":  "என்னைத் துன்பப்படுத்துகிறவர்களோடு எதிர்த்து நின்று, ஈட்டியையோங்கி அவர்களை மறித்து: நான் உன் இரட்சிப்பு என்று என் ஆத்துமாவுக்குச் சொல்லும்."
        },
        {
            "reference":  "சங்கீதம் 35:4",
             "verseNumber":  4,
             "scripture":  "என் பிராணனை வாங்கத்தேடுகிறவர்கள் வெட்கப்பட்டுக் கலங்குவார்களாக; எனக்குத் தீங்குசெய்ய நினைக்கிறவர்கள் நாணமடைவார்களாக."
        },
        {
            "reference":  "சங்கீதம் 35:5",
             "verseNumber":  5,
             "scripture":  "அவர்கள் காற்றுமுகத்தில் பறக்கும் பதரைப்போலாவார்களாக; கர்த்தருடைய தூதன் அவர்களைத் துரத்துவானாக."
        },
        {
            "reference":  "சங்கீதம் 35:6",
             "verseNumber":  6,
             "scripture":  "அவர்களுடைய வழி இருளும் சறுக்கலுமாயிருப்பதாக; கர்த்தருடைய தூதன் அவர்களைப் பின்தொடருவானாக."
        },
        {
            "reference":  "சங்கீதம் 35:7",
             "verseNumber":  7,
             "scripture":  "முகாந்தரமில்லாமல் எனக்காகத் தங்கள் வலையைக் குழியில் ஒளித்துவைத்தார்கள்; முகாந்தரமில்லாமல் என் ஆத்துமாவுக்குப் படுகுழி வெட்டினார்கள்."
        },
        {
            "reference":  "சங்கீதம் 35:8",
             "verseNumber":  8,
             "scripture":  "அவன் நினையாத அழிவு அவனுக்கு வரவும், அவன் மறைவாய் வைத்த வலை அவனையே பிடிக்கவுங்கடவது; அவனே அந்தக் குழியில் விழுந்து அழிவானாக."
        },
        {
            "reference":  "சங்கீதம் 35:9",
             "verseNumber":  9,
             "scripture":  "என் ஆத்துமா கர்த்தரில் களிகூர்ந்து, அவருடைய இரட்சிப்பில் மகிழ்ந்திருக்கும்."
        },
        {
            "reference":  "சங்கீதம் 35:10",
             "verseNumber":  10,
             "scripture":  "சிறுமைப்பட்டவனை அவனிலும் பலவானுடைய கைக்கும், சிறுமையும் எளிமையுமானவனைக் கொள்ளையிடுகிறவனுடைய கைக்கும் தப்புவிக்கிற உமக்கொப்பானவர் யார் கர்த்தாவே, என்று என் எலும்புகளெல்லாம் சொல்லும்."
        },
        {
            "reference":  "சங்கீதம் 35:11",
             "verseNumber":  11,
             "scripture":  "கொடுமையான சாட்சிகள் எழும்பி, நான் அறியாததை என்னிடத்தில் கேட்கிறார்கள்."
        },
        {
            "reference":  "சங்கீதம் 35:12",
             "verseNumber":  12,
             "scripture":  "நான் செய்த நன்மைக்குப் பதிலாகத் தீமைசெய்கிறார்கள்; என் ஆத்துமா திக்கற்றுப்போகப் பார்க்கிறார்கள்."
        },
        {
            "reference":  "சங்கீதம் 35:13",
             "verseNumber":  13,
             "scripture":  "அவர்கள் வியாதியாயிருந்தபோது இரட்டு என் உடுப்பாயிருந்தது; நான் உபவாசத்தால் என் ஆத்துமாவை உபத்திரவப்படுத்தினேன்; என் ஜெபமும் என் மடியிலே திரும்பவந்தது."
        },
        {
            "reference":  "சங்கீதம் 35:14",
             "verseNumber":  14,
             "scripture":  "நான் அவனை என் சிநேகிதனாகவும் சகோதரனாகவும் பாவித்து நடந்துகொண்டேன்; தாய்க்காகத் துக்கிக்கிறவனைப்போல் துக்கவஸ்திரம் தரித்துத் தலைகவிழ்த்து நடந்தேன்."
        },
        {
            "reference":  "சங்கீதம் 35:15",
             "verseNumber":  15,
             "scripture":  "ஆனாலும் எனக்கு ஆபத்துண்டானபோது அவர்கள் சந்தோஷப்பட்டுக் கூட்டங்கூடினார்கள்; நீசரும் நான் அறியாதவர்களும் எனக்கு விரோதமாய்க் கூட்டங்கூடி, ஓயாமல் என்னை நிந்தித்தார்கள்."
        },
        {
            "reference":  "சங்கீதம் 35:16",
             "verseNumber":  16,
             "scripture":  "அப்பத்திற்காக இச்சகம் பேசுகிற பரியாசக்காரரோடே சேர்ந்துகொண்டு என்பேரில் பற்கடிக்கிறார்கள்."
        },
        {
            "reference":  "சங்கீதம் 35:17",
             "verseNumber":  17,
             "scripture":  "ஆண்டவரே, எதுவரைக்கும் இதைப் பார்த்துக்கொண்டிருப்பீர்? என் ஆத்துமாவை அழிவுக்கும், எனக்கு அருமையானதைச் சிங்கக்குட்டிகளுக்கும் தப்புவியும்."
        },
        {
            "reference":  "சங்கீதம் 35:18",
             "verseNumber":  18,
             "scripture":  "மகா சபையிலே உம்மைத் துதிப்பேன், திரளான ஜனங்களுக்குள்ளே உம்மைப் புகழுவேன்."
        },
        {
            "reference":  "சங்கீதம் 35:19",
             "verseNumber":  19,
             "scripture":  "வீணாய் எனக்குச் சத்துருக்களானவர்கள் என்னிமித்தம் சந்தோஷியாமலும், முகாந்தரமில்லாமல் என்னைப் பகைக்கிறவர்கள் கண் சிமிட்டாமலும் இருப்பார்களாக."
        },
        {
            "reference":  "சங்கீதம் 35:20",
             "verseNumber":  20,
             "scripture":  "அவர்கள் சமாதானமாய்ப் பேசாமல், தேசத்திலே அமைதலாயிருக்கிறவர்களுக்கு விரோதமாய் வஞ்சகமான காரியங்களைக் கருதுகிறார்கள்."
        },
        {
            "reference":  "சங்கீதம் 35:21",
             "verseNumber":  21,
             "scripture":  "எனக்கு விரோதமாகத் தங்கள் வாயை விரிவாய்த் திறந்து, ஆ ஆ, ஆ ஆ, எங்கள் கண் கண்டது என்கிறார்கள்."
        },
        {
            "reference":  "சங்கீதம் 35:22",
             "verseNumber":  22,
             "scripture":  "கர்த்தாவே, நீர் இதைக் கண்டீர், மவுனமாயிராதேயும்; ஆண்டவரே, எனக்குத் தூரமாகாதேயும்."
        },
        {
            "reference":  "சங்கீதம் 35:23",
             "verseNumber":  23,
             "scripture":  "என் தேவனே, என் ஆண்டவரே, எனக்கு நியாயஞ்செய்யவும் என் வழக்கைத் தீர்க்கவும் விழித்துக்கொண்டு எழுந்தருளும்."
        },
        {
            "reference":  "சங்கீதம் 35:24",
             "verseNumber":  24,
             "scripture":  "என் தேவனாகிய கர்த்தாவே, உம்முடைய நீதியின்படி என்னை நியாயம் விசாரியும், என்னைக்குறித்து அவர்களை மகிழவொட்டாதிரும்."
        },
        {
            "reference":  "சங்கீதம் 35:25",
             "verseNumber":  25,
             "scripture":  "அவர்கள் தங்கள் இருதயத்திலே: ஆ ஆ, இதுவே நாங்கள் விரும்பினது என்று சொல்லாதபடிக்கும், அவனை விழுங்கிவிட்டோம் என்று பேசாதபடிக்கும் செய்யும்."
        },
        {
            "reference":  "சங்கீதம் 35:26",
             "verseNumber":  26,
             "scripture":  "எனக்கு நேரிட்ட ஆபத்துக்காகச் சந்தோஷிக்கிறவர்கள் ஏகமாய் வெட்கி நாணி, எனக்கு விரோதமாய்ப் பெருமைபாராட்டுகிறவர்கள் வெட்கத்தாலும் இலச்சையாலும் மூடப்படக்கடவர்கள்."
        },
        {
            "reference":  "சங்கீதம் 35:27",
             "verseNumber":  27,
             "scripture":  "என் நீதிவிளங்க விரும்புகிறவர்கள் கெம்பீரித்து மகிழ்ந்து, தமது ஊழியக்காரனுடைய சுகத்தை விரும்புகிற கர்த்தருக்கு மகிமை உண்டாவதாக என்று எப்போதும் சொல்லக்கடவர்கள்."
        },
        {
            "reference":  "சங்கீதம் 35:28",
             "verseNumber":  28,
             "scripture":  "என் நாவு உமது நீதியையும், நாள்முழுவதும் உமது துதியையும் சொல்லிக்கொண்டிருக்கும்."
        }
    ]
}