{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "சங்கீதம்", "bookAbbreviation": "சங்", "chapterNumber": 147, "verses": [{"reference": "சங்கீதம் 147:1", "verseNumber": 1, "scripture": "கர்த்தரைத் துதியுங்கள்; நம்முடைய தேவனைக் கீர்த்தனம்பண்ணுகிறது நல்லது, துதித்தலே இன்பமும் ஏற்றதுமாயிருக்கிறது."},{"reference": "சங்கீதம் 147:2", "verseNumber": 2, "scripture": "கர்த்தர் எருசலேமைக் கட்டுகிறார்; துரத்துண்ட இஸ்ரவேலரைக் கூட்டிச் சேர்க்கிறார்."},{"reference": "சங்கீதம் 147:3", "verseNumber": 3, "scripture": "இருதயம் நொறுங்குண்டவர்களைக் குணமாக்குகிறார், அவர்களுடைய காயங்களைக் கட்டுகிறார்."},{"reference": "சங்கீதம் 147:4", "verseNumber": 4, "scripture": "அவர் நட்சத்திரங்களின் இலக்கத்தை எண்ணி, அவைகளுக்கெல்லாம் பேரிட்டு அழைக்கிறார்."},{"reference": "சங்கீதம் 147:5", "verseNumber": 5, "scripture": "நம்முடைய ஆண்டவர் பெரியவரும் மகா பெலமுள்ளவருமாயிருக்கிறார்; அவருடைய அறிவு அளவில்லாதது."},{"reference": "சங்கீதம் 147:6", "verseNumber": 6, "scripture": "கர்த்தர் சாந்தகுணமுள்ளவர்களை உயர்த்துகிறார்; துன்மார்க்கரைத் தரைமட்டும் தாழ்த்துகிறார்."},{"reference": "சங்கீதம் 147:7", "verseNumber": 7, "scripture": "கர்த்தரைத் துதியுடன் பாடிக்கொண்டாடுங்கள்; நம்முடைய தேவனைச் சுரமண்டலத்தால் கீர்த்தனம் பண்ணுங்கள்."},{"reference": "சங்கீதம் 147:8", "verseNumber": 8, "scripture": "அவர் வானத்தை மேகங்களால் மூடி, பூமிக்கு மழையை ஆயத்தப்படுத்தி, மலைகளில் புல்லை முளைப்பிக்கிறார்."},{"reference": "சங்கீதம் 147:9", "verseNumber": 9, "scripture": "அவர் மிருகஜீவன்களுக்கும் கூப்பிடுகிற காக்கைக் குஞ்சுகளுக்கும் ஆகாரங்கொடுக்கிறார்."},{"reference": "சங்கீதம் 147:10", "verseNumber": 10, "scripture": "அவர் குதிரையின் பலத்தில் விருப்பமாயிரார்; வீரனுடைய கால்களில் பிரியப்படார்."},{"reference": "சங்கீதம் 147:11", "verseNumber": 11, "scripture": "தமக்குப் பயந்து, தமது கிருபைக்குக் காத்திருக்கிறவர்கள்மேல் கர்த்தர் பிரியமாயிருக்கிறார்."},{"reference": "சங்கீதம் 147:12", "verseNumber": 12, "scripture": "எருசலேமே, கர்த்தரை ஸ்தோத்திரி; சீயோனே, உன் தேவனைத் துதி."},{"reference": "சங்கீதம் 147:13", "verseNumber": 13, "scripture": "அவர் உன் வாசல்களின் தாழ்ப்பாள்களைப் பலப்படுத்தி, உன்னிடத்திலுள்ள உன் பிள்ளைகளை ஆசீர்வதிக்கிறார்."},{"reference": "சங்கீதம் 147:14", "verseNumber": 14, "scripture": "அவர் உன் எல்லைகளைச் சமாதானமுள்ளவைகளாக்கி, உசிதமான கோதுமையினால் உன்னைத் திருப்தியாக்குகிறார்."},{"reference": "சங்கீதம் 147:15", "verseNumber": 15, "scripture": "அவர் தமது வார்த்தையைப் பூமியிலே அனுப்புகிறார்; அவருடைய சொல் மகா தீவிரமாய்ச் செல்லுகிறது."},{"reference": "சங்கீதம் 147:16", "verseNumber": 16, "scripture": "பஞ்சைப்போல் உறைந்த மழையைத் தருகிறார்; சாம்பலைப்போல உறைந்த பனியைத் தூவுகிறார்."},{"reference": "சங்கீதம் 147:17", "verseNumber": 17, "scripture": "அவர் தமது கல்மழையைத் துணிக்கைகளாக அனுப்புகிறார்; அவருடைய குளிருக்கு முன்பாக நிற்பவன் யார்?"},{"reference": "சங்கீதம் 147:18", "verseNumber": 18, "scripture": "அவர் தமது வார்த்தையை அனுப்பி, அவைகளை உருகப்பண்ணுகிறார்; தமது காற்றை வீசும்படி செய்ய, தண்ணீர்கள் ஓடும்."},{"reference": "சங்கீதம் 147:19", "verseNumber": 19, "scripture": "யாக்கோபுக்குத் தம்முடைய வசனங்களையும், இஸ்ரவேலுக்குத் தமது பிரமாணங்களையும் தமது நியாயங்களையும் அறிவிக்கிறார்."},{"reference": "சங்கீதம் 147:20", "verseNumber": 20, "scripture": "அவர் வேறே எந்த ஜாதிக்கும் இப்படிச் செய்ததில்லை; அவருடைய நியாயங்களை அறியாமற் போகிறார்கள். அல்லேலூயா."}]}