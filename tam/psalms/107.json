{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "சங்கீதம்", "bookAbbreviation": "சங்", "chapterNumber": 107, "verses": [{"reference": "சங்கீதம் 107:1", "verseNumber": 1, "scripture": "கர்த்தரைத் துதியுங்கள்; அவர் நல்லவர், அவர் கிருபை என்றுமுள்ளது."},{"reference": "சங்கீதம் 107:2", "verseNumber": 2, "scripture": "கர்த்தரால் சத்துருவின் கைக்கு நீங்கலாக்கி மீட்கப்பட்டு,"},{"reference": "சங்கீதம் 107:3", "verseNumber": 3, "scripture": "கிழக்கிலும் மேற்கிலும் வடக்கிலும் தெற்கிலுமுள்ள பல தேசங்களிலுமிருந்து சேர்க்கப்பட்டவர்கள், அப்படிச் சொல்லக்கடவர்கள்."},{"reference": "சங்கீதம் 107:4", "verseNumber": 4, "scripture": "அவர்கள் தாபரிக்கும் ஊரைக்காணாமல், வனாந்தரத்திலே அவாந்தரவழியாய்,"},{"reference": "சங்கீதம் 107:5", "verseNumber": 5, "scripture": "பசியாகவும், தாகமாகவும், ஆத்துமா தொய்ந்ததாகவும் அலைந்து திரிந்தார்கள்."},{"reference": "சங்கீதம் 107:6", "verseNumber": 6, "scripture": "தங்கள் ஆபத்திலே கர்த்தரை நோக்கிக் கூப்பிட்டார்கள், அவர்கள் இக்கட்டுகளிலிருந்து அவர்களை விடுவித்தார்."},{"reference": "சங்கீதம் 107:7", "verseNumber": 7, "scripture": "தாபரிக்கும் ஊருக்குப்போய்ச்சேர, அவர்களைச் செவ்வையான வழியிலே நடத்தினார்."},{"reference": "சங்கீதம் 107:8", "verseNumber": 8, "scripture": "தவனமுள்ள ஆத்துமாவைக் கர்த்தர் திருப்தியாக்கி, பசியுள்ள ஆத்துமாவை நன்மையினால் நிரப்புகிறாரென்று,"},{"reference": "சங்கீதம் 107:9", "verseNumber": 9, "scripture": "அவருடைய கிருபையினிமித்தமும், மனுபுத்திரருக்கு அவர் செய்கிற அதிசயங்களினிமித்தமும் அவரைத் துதிப்பார்களாக."},{"reference": "சங்கீதம் 107:10", "verseNumber": 10, "scripture": "தேவனுடைய வார்த்தைகளுக்கு விரோதமாய்க் கலகம்பண்ணி, உன்னதமானவருடைய ஆலோசனையை அசட்டைபண்ணினவர்கள்,"},{"reference": "சங்கீதம் 107:11", "verseNumber": 11, "scripture": "அந்தகாரத்திலும் மரண இருளிலும் வைக்கப்பட்டிருந்து, ஒடுக்கத்திலும் இரும்பிலும் கட்டுண்டு கிடந்தார்கள்."},{"reference": "சங்கீதம் 107:12", "verseNumber": 12, "scripture": "அவர்களுடைய இருதயத்தை அவர் வருத்தத்தால் தாழ்த்தினார்; சகாயரில்லாமல் விழுந்து போனார்கள்."},{"reference": "சங்கீதம் 107:13", "verseNumber": 13, "scripture": "தங்கள் ஆபத்திலே கர்த்தரை நோக்கிக் கூப்பிட்டார்கள்; அவர்கள் இக்கட்டுகளிலிருந்து அவர்களை நீங்கலாக்கி இரட்சித்தார்."},{"reference": "சங்கீதம் 107:14", "verseNumber": 14, "scripture": "அந்தகாரத்திலும் மரணஇருளிலுமிருந்து அவர்களை வெளிப்படப்பண்ணி, அவர்கள் கட்டுகளை அறுத்தார்."},{"reference": "சங்கீதம் 107:15", "verseNumber": 15, "scripture": "கர்த்தர் வெண்கலக் கதவுகளை உடைத்து, இருப்புத் தாழ்ப்பாள்களை முறித்தாரென்று,"},{"reference": "சங்கீதம் 107:16", "verseNumber": 16, "scripture": "அவருடைய கிருபையினிமித்தமும், மனுபுத்திரருக்கு அவர் செய்கிற அதிசயங்களினிமித்தமும் அவரைத் துதிப்பார்களாக."},{"reference": "சங்கீதம் 107:17", "verseNumber": 17, "scripture": "நிர்மூடர் தங்கள் பாதகமார்க்கத்தாலும் தங்கள் அக்கிரமங்களாலும் நோய்கொண்டு ஒடுங்கிப்போகிறார்கள்."},{"reference": "சங்கீதம் 107:18", "verseNumber": 18, "scripture": "அவர்கள் ஆத்துமா சகல போஜனத்தையும் அரோசிக்கிறது, அவர்கள் மரணவாசல்கள் பரியந்தம் சமீபிக்கிறார்கள்."},{"reference": "சங்கீதம் 107:19", "verseNumber": 19, "scripture": "தங்கள் ஆபத்திலே கர்த்தரை நோக்கிக் கூப்பிடுகிறார்கள்; அவர்கள் இக்கட்டுகளுக்கு அவர்களை நீங்கலாக்கி இரட்சிக்கிறார்."},{"reference": "சங்கீதம் 107:20", "verseNumber": 20, "scripture": "அவர் தமது வசனத்தை அனுப்பி அவர்களைக் குணமாக்கி, அவர்களை அழிவுக்குத் தப்புவிக்கிறார்."},{"reference": "சங்கீதம் 107:21", "verseNumber": 21, "scripture": "அவர்கள் கர்த்தரை அவருடைய கிருபையினிமித்தமும், மனுபுத்திரருக்கு அவர் செய்கிற அதிசயங்களினிமித்தமும் துதித்து,"},{"reference": "சங்கீதம் 107:22", "verseNumber": 22, "scripture": "ஸ்தோத்திரபலிகளைச் செலுத்தி, அவருடைய கிரியைகளை ஆனந்த சத்தத்தோடே விவரிப்பார்களாக."},{"reference": "சங்கீதம் 107:23", "verseNumber": 23, "scripture": "கப்பலேறி, கடல்யாத்திரைபண்ணி, திரளான தண்ணீர்களிலே தொழில் செய்கிறார்களே,"},{"reference": "சங்கீதம் 107:24", "verseNumber": 24, "scripture": "அவர்கள் கர்த்தருடைய கிரியைகளையும், ஆழத்திலே அவருடைய அதிசயங்களையும் காண்கிறார்கள்."},{"reference": "சங்கீதம் 107:25", "verseNumber": 25, "scripture": "அவர் கட்டளையிட பெருங்காற்று எழும்பி, அதின் அலைகளைக் கொந்தளிக்கப்பண்ணும்."},{"reference": "சங்கீதம் 107:26", "verseNumber": 26, "scripture": "அவர்கள் ஆகாயத்தில் ஏறி, ஆழங்களில் இறங்குகிறார்கள், அவர்கள் ஆத்துமா கிலேசத்தினால் கரைந்துபோகிறது."},{"reference": "சங்கீதம் 107:27", "verseNumber": 27, "scripture": "வெறித்தவனைப்போல் அலைந்து தடுமாறுகிறார்கள்; அவர்களுடைய ஞானமெல்லாம் முழுகிப்போகிறது."},{"reference": "சங்கீதம் 107:28", "verseNumber": 28, "scripture": "அப்பொழுது தங்கள் ஆபத்திலே அவர்கள் கர்த்தரை நோக்கிக் கூப்பிடுகிறார்கள், அவர்கள் இக்கட்டுகளுக்கு அவர்களை நீங்கலாக்கி விடுவிக்கிறார்."},{"reference": "சங்கீதம் 107:29", "verseNumber": 29, "scripture": "கொந்தளிப்பை அமர்த்துகிறார், அதின் அலைகள் அடங்குகின்றது."},{"reference": "சங்கீதம் 107:30", "verseNumber": 30, "scripture": "அமைதலுண்டானதினிமித்தம் அவர்கள் சந்தோஷப்படுகிறார்கள்; தாங்கள் நாடின துறைமுகத்தில் அவர்களைக் கொண்டுவந்து சேர்க்கிறார்."},{"reference": "சங்கீதம் 107:31", "verseNumber": 31, "scripture": "அவர்கள் கர்த்தரை அவருடைய கிருபையினிமித்தமும், மனுபுத்திரருக்கு அவர் செய்கிற அதியசயங்களினிமித்தமும் துதித்து,"},{"reference": "சங்கீதம் 107:32", "verseNumber": 32, "scripture": "ஜனங்களின் சபையிலே அவரை உயர்த்தி, மூப்பர்களின் சங்கத்திலே அவரைப் போற்றுவார்களாக."},{"reference": "சங்கீதம் 107:33", "verseNumber": 33, "scripture": "அவர் ஆறுகளை அவாந்தரவெளியாகவும், நீரூற்றுகளை வறண்ட ஸ்தலமாகவும்,"},{"reference": "சங்கீதம் 107:34", "verseNumber": 34, "scripture": "குடிகளுடைய பொல்லாப்பினிமித்தம் செழிப்பான தேசத்தை உவர் நிலமாகவும் மாற்றுகிறார்."},{"reference": "சங்கீதம் 107:35", "verseNumber": 35, "scripture": "அவர் அவாந்தரவெளியைத் தண்ணீர்த்தடாகமாகவும், வறண்ட நிலத்தை நீரூற்றுகளாகவும் மாற்றி,"},{"reference": "சங்கீதம் 107:36", "verseNumber": 36, "scripture": "பசித்தவர்களை அங்கே குடியேற்றுகிறார்; அங்கே அவர்கள் குடியிருக்கும் நகரத்தைக் கட்டி,"},{"reference": "சங்கீதம் 107:37", "verseNumber": 37, "scripture": "வயல்களை உண்டாக்கி விதைத்து, திராட்சத்தோட்டங்களை நாட்டுகிறார்கள், அவைகள் வரத்துள்ள பலனைத் தரும்."},{"reference": "சங்கீதம் 107:38", "verseNumber": 38, "scripture": "அவர்களை ஆசீர்வதிக்கிறார், மிகுதியும் பெருகுகிறார்கள்; அவர்களுடைய மிருகஜீவன்கள் குறையாதிருக்கப்பண்ணுகிறார்."},{"reference": "சங்கீதம் 107:39", "verseNumber": 39, "scripture": "பின்பு அவர்கள் இடுக்கத்தினாலும், ஆபத்தினாலும், துயரத்தினாலும் குறைவுபட்டுத் தாழ்வடைகிறார்கள்."},{"reference": "சங்கீதம் 107:40", "verseNumber": 40, "scripture": "அவர் பிரபுக்களின்மேல் இகழ்ச்சிவரப்பண்ணி, வழியில்லாத அவாந்தர வெளியிலே அவர்களைத் திரியச்செய்து,"},{"reference": "சங்கீதம் 107:41", "verseNumber": 41, "scripture": "எளியவனையோ சிறுமையினின்று எடுத்து, உயர்ந்த அடைக்கலத்திலே வைத்து, அவன் வம்சங்களை மந்தையைப்போலாக்குகிறார்."},{"reference": "சங்கீதம் 107:42", "verseNumber": 42, "scripture": "உத்தமர்கள் அதைக்கண்டு மகிழுவார்கள்; நியாயக்கேடெல்லாம் தன் வாயை மூடும்."},{"reference": "சங்கீதம் 107:43", "verseNumber": 43, "scripture": "எவன் ஞானமுள்ளவனோ அவன் இவைகளைக் கவனிக்கக்கடவன்; ஞானவான்கள் கர்த்தருடைய கிருபைகளை உணர்ந்துகொள்வார்கள்."}]}