{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "சங்கீதம்", "bookAbbreviation": "சங்", "chapterNumber": 32, "verses": [{"reference": "சங்கீதம் 32:1", "verseNumber": 1, "scripture": "எவனுடைய மீறுதல் மன்னிக்கப்பட்டதோ, எவனுடைய பாவம் மூடப்பட்டதோ, அவன் பாக்கியவான்."},{"reference": "சங்கீதம் 32:2", "verseNumber": 2, "scripture": "எவனுடைய அக்கிரமத்தைக் கர்த்தர் எண்ணாதிருக்கிறாரோ, எவனுடைய ஆவியில் கபடமில்லாதிருக்கிறதோ, அவன் பாக்கியவான்."},{"reference": "சங்கீதம் 32:3", "verseNumber": 3, "scripture": "நான் அடக்கிவைத்தமட்டும், நித்தம் என் கதறுதலினாலே என் எலும்புகள் உலர்ந்துபோயிற்று."},{"reference": "சங்கீதம் 32:4", "verseNumber": 4, "scripture": "இரவும் பகலும் என்மேல் உம்முடைய கை பாரமாயிருந்ததினால், என் சாரம் உஷ்ணகால வறட்சிபோல வறண்டுபோயிற்று. (சேலா)"},{"reference": "சங்கீதம் 32:5", "verseNumber": 5, "scripture": "நான் என் அக்கிரமத்தை மறைக்காமல், என் பாவத்தை உமக்கு அறிவித்தேன்; என் மீறுதல்களைக் கர்த்தருக்கு அறிக்கையிடுவேன் என்றேன்; தேவரீர் என் பாவத்தின் தோஷத்தை மன்னித்தீர். (சேலா)"},{"reference": "சங்கீதம் 32:6", "verseNumber": 6, "scripture": "இதற்காகச் சகாயங்கிடைக்குங்காலத்தில் பக்தியுள்ளவனெவனும் உம்மை நோக்கி விண்ணப்பஞ் செய்வான்; அப்பொழுது மிகுந்த ஜலப்பிரவாகம் வந்தாலும் அது அவனை அணுகாது."},{"reference": "சங்கீதம் 32:7", "verseNumber": 7, "scripture": "நீர் எனக்கு மறைவிடமாயிருக்கிறீர்; என்னை நீர் இக்கட்டுக்கு விலக்கிக்காத்து, இரட்சணியப் பாடல்கள் என்னைச் சூழ்ந்துகொள்ளும்படி செய்வீர். (சேலா)"},{"reference": "சங்கீதம் 32:8", "verseNumber": 8, "scripture": "நான் உனக்குப் போதித்து, நீ நடக்கவேண்டிய வழியை உனக்குக் காட்டுவேன்; உன்மேல் என் கண்ணை வைத்து, உனக்கு ஆலோசனை சொல்லுவேன்."},{"reference": "சங்கீதம் 32:9", "verseNumber": 9, "scripture": "வாரினாலும் கடிவாளத்தினாலும் வாய் கட்டப்பட்டாலொழிய, உன் கிட்டச் சேராத புத்தியில்லாக் குதிரையைப்போலவும் கோவேறு கழுதையைப்போலவும் இருக்கவேண்டாம்."},{"reference": "சங்கீதம் 32:10", "verseNumber": 10, "scripture": "துன்மார்க்கனுக்கு அநேக வேதனைகளுண்டு; கர்த்தரை நம்பியிருக்கிறவனையோ கிருபை சூழ்ந்து கொள்ளும்."},{"reference": "சங்கீதம் 32:11", "verseNumber": 11, "scripture": "நீதிமான்களே, கர்த்தருக்குள் மகிழ்ந்து களிகூருங்கள்; செம்மையான இருதயமுள்ளவர்களே, நீங்கள் எல்லாரும் ஆனந்தமுழக்கமிடுங்கள்."}]}