{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "சங்கீதம்", "bookAbbreviation": "சங்", "chapterNumber": 78, "verses": [{"reference": "சங்கீதம் 78:1", "verseNumber": 1, "scripture": "என் ஜனங்களே, என் உபதேசத்தைக் கேளுங்கள்; என் வாயின் வசனங்களுக்கு உங்கள் செவிகளைச் சாயுங்கள்."},{"reference": "சங்கீதம் 78:2", "verseNumber": 2, "scripture": "என் வாயை உவமைகளால் திறப்பேன்; பூர்வகாலத்து மறைபொருள்களை வெளிப்படுத்துவேன்."},{"reference": "சங்கீதம் 78:3", "verseNumber": 3, "scripture": "அவைகளை நாங்கள் கேள்விப்பட்டு அறிந்தோம்; எங்கள் பிதாக்கள் அவைகளை எங்களுக்குத் தெரிவித்தார்கள்."},{"reference": "சங்கீதம் 78:4", "verseNumber": 4, "scripture": "பின்வரும் சந்ததியான பிள்ளைகளுக்கு நாங்கள் அவைகளை மறைக்காமல், கர்த்தரின் துதிகளையும் அவருடைய பலத்தையும், அவர் செய்த அவருடைய அதியங்களையும் விவரிப்போம்."},{"reference": "சங்கீதம் 78:5", "verseNumber": 5, "scripture": "அவர் யாக்கோபிலே சாட்சியை ஏற்படுத்தி, இஸ்ரவேலிலே வேதத்தை ஸ்தாபித்து, அவைகளைத் தங்கள் பிள்ளைகளுக்கு அறிவிக்கும்படி நம்முடைய பிதாக்களுக்குக் கட்டளையிட்டார்."},{"reference": "சங்கீதம் 78:6", "verseNumber": 6, "scripture": "இனிப் பிறக்கும் பிள்ளைகளாகிய பின்சந்ததியார் அதை அறிந்துகொண்டு, அவர்கள் எழும்பித் தங்கள் பிள்ளைகளுக்கு அவைகளைச் சொல்லும்படிக்கும்;"},{"reference": "சங்கீதம் 78:7", "verseNumber": 7, "scripture": "தேவன்மேல் அவர்கள் தங்கள் நம்பிக்கையை வைத்து, தேவனுடைய செயல்களை மறவாமல், அவர் கற்பனைகளைக் கைக்கொள்ளும்படிக்கும்;"},{"reference": "சங்கீதம் 78:8", "verseNumber": 8, "scripture": "இருதயத்தைச் செவ்வைப்படுத்தாமலும், தேவனை உறுதியாய்ப் பற்றிக்கொள்ளாமலும் இருந்த முரட்டாட்டமும் கலகமுமுள்ள சந்ததியாகிய தங்கள் பிதாக்களுக்கு அவர்கள் ஒப்பாகாதபடிக்கும், இவைகளைக் கட்டளையிட்டார்."},{"reference": "சங்கீதம் 78:9", "verseNumber": 9, "scripture": "ஆயுதமணிந்த வில்வீரரான எப்பிராயீம் புத்திரர் யுத்தநாளிலே முதுகு காட்டினார்கள்."},{"reference": "சங்கீதம் 78:10", "verseNumber": 10, "scripture": "அவர்கள் தேவனுடைய உடன்படிக்கையைக் கைக்கொள்ளாமலும், அவருடைய கட்டளைகளின்படி நடக்கச் சம்மதியாமலும்,"},{"reference": "சங்கீதம் 78:11", "verseNumber": 11, "scripture": "அவருடைய செயல்களையும், அவர் தங்களுக்குக் காண்பித்த அதிசயங்களையும் மறந்தார்கள்."},{"reference": "சங்கீதம் 78:12", "verseNumber": 12, "scripture": "அவர்களுடைய பிதாக்களுக்கு முன்பாக, எகிப்து தேசத்துச் சோவான் வெளியிலே, அவர் அதிசயமானவைகளைச் செய்தார்."},{"reference": "சங்கீதம் 78:13", "verseNumber": 13, "scripture": "கடலைப் பிளந்து, அவர்களைக் கடக்கப்பண்ணி, ஜலத்தைக் குவியலாக நிற்கும்படிச்செய்தார்."},{"reference": "சங்கீதம் 78:14", "verseNumber": 14, "scripture": "பகலிலே மேகத்தினாலும், இராமுழுவதும் அக்கினி வெளிச்சத்தினாலும் அவர்களை வழிநடத்தினார்."},{"reference": "சங்கீதம் 78:15", "verseNumber": 15, "scripture": "வனாந்தரத்திலே கன்மலைகளைப் பிளந்து, மகா ஆழங்களிலிருந்து தண்ணீரை அவர்களுக்குக் குடிக்கக் கொடுத்தார்."},{"reference": "சங்கீதம் 78:16", "verseNumber": 16, "scripture": "கன்மலையிலிருந்து நீரோட்டங்களைப் புறப்படப்பண்ணி, தண்ணீரை நதிபோல ஓடிவரும்படி செய்தார்."},{"reference": "சங்கீதம் 78:17", "verseNumber": 17, "scripture": "என்றாலும், அவர்கள் பின்னும் அவருக்கு விரோதமாய்ப் பாவஞ்செய்து, வறண்ட வெளியிலே உன்னதமானவருக்குக் கோபம் மூட்டினார்கள்."},{"reference": "சங்கீதம் 78:18", "verseNumber": 18, "scripture": "தங்கள் இச்சைக்கேற்ற போஜனத்தைக்கேட்டு, தங்கள் இருதயத்தில் தேவனைப் பரீட்சைபார்த்தார்கள்."},{"reference": "சங்கீதம் 78:19", "verseNumber": 19, "scripture": "அவர்கள் தேவனுக்கு விரோதமாய்ப் பேசி: தேவன் வனாந்தரத்திலே போஜனபந்தியை ஆயத்தப்படுத்தக்கூடுமோ?"},{"reference": "சங்கீதம் 78:20", "verseNumber": 20, "scripture": "இதோ அவர் கன்மலையை அடித்ததினால் தண்ணீர் புறப்பட்டு, நதிகளாய்ப் புரண்டுவந்தது; அவர் அப்பத்தையும் கொடுக்கக்கூடுமோ? தம்முடைய ஜனத்திற்கு மாம்சத்தையும் ஆயத்தப்படுத்துவாரோ? என்றார்கள்."},{"reference": "சங்கீதம் 78:21", "verseNumber": 21, "scripture": "ஆகையால் கர்த்தர் அதைக் கேட்டுக் கோபங்கொண்டார்; அவர்கள் தேவனை விசுவாசியாமலும், அவருடைய இரட்சிப்பை நம்பாமலும் போனதினால்,"},{"reference": "சங்கீதம் 78:22", "verseNumber": 22, "scripture": "யாக்கோபுக்கு விரோதமாய் அக்கினி பற்றியெரிந்தது; இஸ்ரவேலுக்கு விரோதமாய்க் கோபம் மூண்டது."},{"reference": "சங்கீதம் 78:23", "verseNumber": 23, "scripture": "அவர் உயரத்திலுள்ள மேகங்களுக்குக் கட்டளையிட்டு, வானத்தின் கதவுகளைத் திறந்து,"},{"reference": "சங்கீதம் 78:24", "verseNumber": 24, "scripture": "மன்னாவை அவர்களுக்கு ஆகாரமாக வருஷிக்கப்பண்ணி, வானத்தின் தானியத்தை அவர்களுக்குக் கொடுத்தார்."},{"reference": "சங்கீதம் 78:25", "verseNumber": 25, "scripture": "தூதர்களின் அப்பத்தை மனுஷன் சாப்பிட்டான்; அவர்களுக்கு ஆகாரத்தைப் பூரணமாய் அனுப்பினார்."},{"reference": "சங்கீதம் 78:26", "verseNumber": 26, "scripture": "ஆகாசத்திலே கீழ்காற்றை வரப்பண்ணி, தம்முடைய வல்லமையினால் தென்றலையும் வீசச்செய்து,"},{"reference": "சங்கீதம் 78:27", "verseNumber": 27, "scripture": "மாம்சத்தைத் தூளத்தனையாயும், சிறகுள்ள பறவைகளைக் கடற்கரை மணலத்தனையாயும் வருஷிக்கப்பண்ணி,"},{"reference": "சங்கீதம் 78:28", "verseNumber": 28, "scripture": "அவைகளை அவர்கள் பாளயத்தின் நடுவிலும், அவர்கள் கூடாரங்களைச் சுற்றிலும் இறங்கப்பண்ணினார்."},{"reference": "சங்கீதம் 78:29", "verseNumber": 29, "scripture": "அவர்கள் புசித்துத் திருப்தியடைந்தார்கள்; அவர்கள் இச்சித்ததை அவர்களுக்குக் கொடுத்தார்."},{"reference": "சங்கீதம் 78:30", "verseNumber": 30, "scripture": "அவர்கள் தங்கள் இச்சையை வெறுக்கவில்லை; அவர்களுடைய போஜனம் அவர்கள் வாயில் இருக்கும்போதே."},{"reference": "சங்கீதம் 78:31", "verseNumber": 31, "scripture": "தேவகோபம் அவர்கள்மேல் எழும்பி, அவர்களில் கொழுத்தவர்களைச் சங்கரித்து, இஸ்ரவேலில் விசேஷித்தவர்களை மடியப்பண்ணிற்று."},{"reference": "சங்கீதம் 78:32", "verseNumber": 32, "scripture": "இவையெல்லாம் நடந்தும், அவர் செய்த அதிசயங்களை அவர்கள் நம்பாமல், பின்னும் பாவஞ்செய்தார்கள்."},{"reference": "சங்கீதம் 78:33", "verseNumber": 33, "scripture": "ஆதலால் அவர்கள் நாட்களை விருதாவிலும், அவர்கள் வருஷங்களைப் பயங்கரத்திலும் கழியப்பண்ணினார்."},{"reference": "சங்கீதம் 78:34", "verseNumber": 34, "scripture": "அவர்களை அவர் கொல்லும்போது அவரைக்குறித்து விசாரித்து, அவர்கள் திரும்பிவந்து தேவனை அதிகாலமே தேடி;"},{"reference": "சங்கீதம் 78:35", "verseNumber": 35, "scripture": "தேவன் தங்கள் கன்மலையென்றும், உன்னதமான தேவன் தங்கள் மீட்பர் என்றும், நினைவுகூர்ந்தார்கள்."},{"reference": "சங்கீதம் 78:36", "verseNumber": 36, "scripture": "ஆனாலும் அவர்கள் தங்கள் வாயினால் அவருக்கு இச்சகம்பேசி, தங்கள் நாவினால் அவரிடத்தில் பொய்சொன்னார்கள்."},{"reference": "சங்கீதம் 78:37", "verseNumber": 37, "scripture": "அவர்கள் இருதயம் அவரிடத்தில் நிலைவரப்படவில்லை; அவருடைய உடன்படிக்கையில் அவர்கள் உண்மையாயிருக்கவில்லை."},{"reference": "சங்கீதம் 78:38", "verseNumber": 38, "scripture": "அவரோ அவர்களை அழிக்காமல், இரக்கமுள்ளவராய் அவர்கள் அக்கிரமத்தை மன்னித்தார்; அவர் தமது உக்கிரம் முழுவதையும் எழுப்பாமல், அநேகந்தரம் தமது கோபத்தை விலக்கிவிட்டார்."},{"reference": "சங்கீதம் 78:39", "verseNumber": 39, "scripture": "அவர்கள் மாம்சமென்றும், திரும்பிவராமல் அகலுகிற காற்றென்றும் நினைவுகூர்ந்தார்."},{"reference": "சங்கீதம் 78:40", "verseNumber": 40, "scripture": "எத்தனைதரமோ வனாந்தரத்திலே அவருக்குக் கோபம் மூட்டி, அவாந்தர வெளியிலே அவரை விசனப்படுத்தினார்கள்."},{"reference": "சங்கீதம் 78:41", "verseNumber": 41, "scripture": "அவர்கள் திரும்பி தேவனைப் பரீட்சை பார்த்து, இஸ்ரவேலின் பரிசுத்தரை மட்டுப்படுத்தினார்கள்."},{"reference": "சங்கீதம் 78:42", "verseNumber": 42, "scripture": "அவருடைய கரத்தையும், அவர் தங்களைச் சத்துருவுக்கு விலக்கி மீட்ட நாளையும் நினையாமற் போனார்கள்."},{"reference": "சங்கீதம் 78:43", "verseNumber": 43, "scripture": "அவர் எகிப்திலே தம்முடைய அடையாளங்களையும், சோவான் வெளியிலே தம்முடைய அற்புதங்களையும் செய்தார்."},{"reference": "சங்கீதம் 78:44", "verseNumber": 44, "scripture": "அவர்களுடைய நதிகளை இரத்தமாக மாற்றி, அவர்களுடைய ஆறுகளிலுள்ள ஜலத்தைக் குடிக்கக்கூடாதபடி செய்தார்."},{"reference": "சங்கீதம் 78:45", "verseNumber": 45, "scripture": "அவர்களை அழிக்கும்படி வண்டு ஜாதிகளையும், அவர்களைக் கெடுக்கும்படி தவளைகளையும் அவர்களுக்குள்ளே அனுப்பினார்."},{"reference": "சங்கீதம் 78:46", "verseNumber": 46, "scripture": "அவர்களுடைய விளைச்சலைப் புழுக்களுக்கும், அவர்களுடைய பிரயாசத்தின் பலனை வெட்டுக்கிளிகளுக்கும் கொடுத்தார்."},{"reference": "சங்கீதம் 78:47", "verseNumber": 47, "scripture": "கல்மழையினால் அவர்களுடைய திராட்சச்செடிகளையும், ஆலாங்கட்டியினால் அவர்களுடைய அத்திமரங்களையும் அழித்து,"},{"reference": "சங்கீதம் 78:48", "verseNumber": 48, "scripture": "அவர்களுடைய மிருகஜீவன்களைக் கல்மழைக்கும், அவர்களுடைய ஆடுமாடுகளை இடிகளுக்கும் ஒப்புக்கொடுத்தார்."},{"reference": "சங்கீதம் 78:49", "verseNumber": 49, "scripture": "தமது உக்கிரமான கோபத்தையும், மூர்க்கத்தையும், சினத்தையும், உபத்திரவத்தையும், தீங்குசெய்யும் தூதர்களையும் அவர்களுக்குள்ளே அனுப்பினார்."},{"reference": "சங்கீதம் 78:50", "verseNumber": 50, "scripture": "அவர் தம்முடைய கோபத்துக்கு வழிதிறந்து, அவர்கள் ஆத்துமாவை மரணத்துக்கு விலக்கிக் காவாமல், அவர்கள் ஜீவனைக் கொள்ளைநோய்க்கு ஒப்புக்கொடுத்தார்."},{"reference": "சங்கீதம் 78:51", "verseNumber": 51, "scripture": "எகிப்திலே தலைச்சன்கள் அனைத்தையும், காமின் கூடாரங்களிலே அவர்களுடைய பெலனில் முதற்பலனான யாவரையும் அழித்து;"},{"reference": "சங்கீதம் 78:52", "verseNumber": 52, "scripture": "தம்முடைய ஜனங்களை ஆடுகளைப்போல் புறப்படப்பண்ணி, அவர்களை வனாந்தரத்திலே மந்தையைப்போல் கூட்டிக்கொண்டுபோய்;"},{"reference": "சங்கீதம் 78:53", "verseNumber": 53, "scripture": "அவர்கள் பயப்படாதபடிக்கு அவர்களைப் பத்திரமாய் வழிநடத்தினார்; அவர்கள் சத்துருக்களைக் கடல் மூடிப்போட்டது."},{"reference": "சங்கீதம் 78:54", "verseNumber": 54, "scripture": "அவர்களைத் தமது பரிசுத்த ஸ்தலத்தின் எல்லைவரைக்கும், தமது வலதுகரம் சம்பாதித்த இந்தப் பர்வதமட்டுக்கும் அழைத்துக்கொண்டுவந்து,"},{"reference": "சங்கீதம் 78:55", "verseNumber": 55, "scripture": "அவர்கள் முகத்திற்கு முன்பாக ஜாதிகளைத் துரத்திவிட்டு, தேசத்தை நூல்போட்டுப் பங்கிட்டு, அவர்களுடைய கூடாரங்களில் இஸ்ரவேலின் கோத்திரங்களைக் குடியேற்றினார்."},{"reference": "சங்கீதம் 78:56", "verseNumber": 56, "scripture": "ஆனாலும் அவர்கள் உன்னதமான தேவனைப் பரீட்சை பார்த்து, அவருக்குக் கோபம் மூட்டி, அவருடைய சாட்சிகளைக் கைக்கொள்ளாமற்போய்,"},{"reference": "சங்கீதம் 78:57", "verseNumber": 57, "scripture": "தங்கள் பிதாக்களைப்போல வழிவிலகி, துரோகம்பண்ணி, மோசம்போக்கும் வில்லைப்போல் துவண்டு,"},{"reference": "சங்கீதம் 78:58", "verseNumber": 58, "scripture": "தங்கள் மேடைகளினால் அவருக்குக் கோபம் மூட்டி, தங்கள் விக்கிரகங்களினால் எரிச்சல் உண்டாக்கினார்கள்."},{"reference": "சங்கீதம் 78:59", "verseNumber": 59, "scripture": "தேவன் அதைக் கேட்டு உக்கிரமாகி, இஸ்ரவேலை மிகவும் வெறுத்து,"},{"reference": "சங்கீதம் 78:60", "verseNumber": 60, "scripture": "தாம் மனுஷருக்குள்ளே போட்ட கூடாரமாகிய சீலோவிலுள்ள வாசஸ்தலத்தை விட்டுவிலகி,"},{"reference": "சங்கீதம் 78:61", "verseNumber": 61, "scripture": "தமது பலத்தைச் சிறையிருப்புக்கும், தமது மகிமையைச் சத்துருவின் கைக்கும் ஒப்புக்கொடுத்து,"},{"reference": "சங்கீதம் 78:62", "verseNumber": 62, "scripture": "தமது ஜனத்தைப் பட்டயத்துக்கு இரையாக்கி, தமது சுதந்தரத்தின்மேல் கோபங்கொண்டார்."},{"reference": "சங்கீதம் 78:63", "verseNumber": 63, "scripture": "அவர்கள் வாலிபரை அக்கினி பட்சித்தது, அவர்கள் கன்னியாஸ்திரீகள் வாழ்க்கைப்படாதிருந்தார்கள்."},{"reference": "சங்கீதம் 78:64", "verseNumber": 64, "scripture": "அவர்களுடைய ஆசாரியர்கள் பட்டயத்தால் விழுந்தார்கள், அவர்களுடைய விதவைகள் அழவில்லை."},{"reference": "சங்கீதம் 78:65", "verseNumber": 65, "scripture": "அப்பொழுது ஆண்டவர் நித்திரை தெளிந்தவனைப்போலவும், திராட்சரசத்தால் கெம்பீரிக்கிற பராக்கிரமசாலியைப்போலவும் விழித்து,"},{"reference": "சங்கீதம் 78:66", "verseNumber": 66, "scripture": "தம்முடைய சத்துருக்களைப் பின்புறமாக அடித்து, அவர்களுக்கு நித்திய நிந்தையை வரப்பண்ணினார்."},{"reference": "சங்கீதம் 78:67", "verseNumber": 67, "scripture": "அவர் யோசேப்பின் கூடாரத்தைப் புறக்கணித்தார்; எப்பிராயீம் கோத்திரத்தை அவர் தெரிந்துகொள்ளாமல்,"},{"reference": "சங்கீதம் 78:68", "verseNumber": 68, "scripture": "யூதா கோத்திரத்தையும் தமக்குப் பிரியமான சீயோன் பர்வதத்தையும் தெரிந்துகொண்டார்."},{"reference": "சங்கீதம் 78:69", "verseNumber": 69, "scripture": "தம்முடைய பரிசுத்த ஸ்தலத்தை மலைகளைப்போலவும், என்றைக்கும் நிற்கும்படி தாம் அஸ்திபாரப்படுத்தின பூமியைப்போலவும் கட்டினார்."},{"reference": "சங்கீதம் 78:70", "verseNumber": 70, "scripture": "தம்முடைய தாசனாகிய தாவீதைத் தெரிந்துகொண்டு, ஆட்டுத்தொழுவங்களிலிருந்து அவனை எடுத்தார்."},{"reference": "சங்கீதம் 78:71", "verseNumber": 71, "scripture": "கறவலாடுகளின் பின்னாகத் திரிந்த அவனை, தம்முடைய ஜனமாகிய யாக்கோபையும் தம்முடைய சுதந்தரமாகிய இஸ்ரவேலையும் மேய்ப்பதற்காக, அழைத்துக்கொண்டுவந்தார்."},{"reference": "சங்கீதம் 78:72", "verseNumber": 72, "scripture": "இவன் அவர்களைத் தன் இருதயத்தின் உண்மையின்படியே மேய்த்து, தன் கைகளின் திறமையினால் அவர்களை நடத்தினான்."}]}