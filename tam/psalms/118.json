{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "சங்கீதம்", "bookAbbreviation": "சங்", "chapterNumber": 118, "verses": [{"reference": "சங்கீதம் 118:1", "verseNumber": 1, "scripture": "கர்த்தரைத் துதியுங்கள், அவர் நல்லவர்; அவர் கிருபை என்றுமுள்ளது."},{"reference": "சங்கீதம் 118:2", "verseNumber": 2, "scripture": "அவர் கிருபை என்றுமுள்ளதென்று இஸ்ரவேல் சொல்வதாக."},{"reference": "சங்கீதம் 118:3", "verseNumber": 3, "scripture": "அவர் கிருபை என்றுமுள்ளதென்று, ஆரோனின் குடும்பத்தார் சொல்வார்களாக."},{"reference": "சங்கீதம் 118:4", "verseNumber": 4, "scripture": "அவர் கிருபை என்றுமுள்ளதென்று, கர்த்தருக்குப் பயப்படுகிறவர்கள் சொல்வார்களாக."},{"reference": "சங்கீதம் 118:5", "verseNumber": 5, "scripture": "நெருக்கத்திலிருந்து கர்த்தரை நோக்கிக் கூப்பிட்டேன், கர்த்தர் என்னைக் கேட்டருளி விசாலத்திலே வைத்தார்."},{"reference": "சங்கீதம் 118:6", "verseNumber": 6, "scripture": "கர்த்தர் என் பட்சத்தில் இருக்கிறார், நான் பயப்படேன்; மனுஷன் எனக்கு என்ன செய்வான்?"},{"reference": "சங்கீதம் 118:7", "verseNumber": 7, "scripture": "எனக்கு அநுகூலம் பண்ணுகிறவர்கள் நடுவில் கர்த்தர் என் பட்சத்தில் இருக்கிறார்; என் சத்துருக்களில் சரிக்கட்டுதலைக் காண்பேன்."},{"reference": "சங்கீதம் 118:8", "verseNumber": 8, "scripture": "மனுஷனை நம்புவதைப்பார்க்கிலும், கர்த்தர் பேரில் பற்றுதலாயிருப்பதே நலம்."},{"reference": "சங்கீதம் 118:9", "verseNumber": 9, "scripture": "பிரபுக்களை நம்புவதைப்பார்க்கிலும் கர்த்தர் பேரில் பற்றுதலாயிருப்பதே நலம்."},{"reference": "சங்கீதம் 118:10", "verseNumber": 10, "scripture": "எல்லா ஜாதியாரும் என்னை வளைந்து கொள்ளுகிறார்கள்; கர்த்தருடைய நாமத்தினால் அவர்களைச் சங்கரிப்பேன்."},{"reference": "சங்கீதம் 118:11", "verseNumber": 11, "scripture": "என்னைச் சுற்றிலும் வளைந்து கொள்ளுகிறார்கள்; கர்த்தருடைய நாமத்தினால் அவர்களைச் சங்கரிப்பேன்."},{"reference": "சங்கீதம் 118:12", "verseNumber": 12, "scripture": "தேனீக்களைப்போல என்னை வளைந்துகொள்ளுகிறார்கள்; முள்ளில் பற்றின நெருப்பைப்போல அணைந்து போவார்கள்; கர்த்தருடைய நாமத்தினால் அவர்களைச் சங்கரிப்பேன்."},{"reference": "சங்கீதம் 118:13", "verseNumber": 13, "scripture": "நான் விழும்படி நீ என்னைத் தள்ளினாய்; கர்த்தரோ எனக்கு உதவி செய்தார்."},{"reference": "சங்கீதம் 118:14", "verseNumber": 14, "scripture": "கர்த்தர் என் பெலனும், என் கீதமுமானவர்; அவர் எனக்கு இரட்சிப்புமானார்."},{"reference": "சங்கீதம் 118:15", "verseNumber": 15, "scripture": "நீதிமான்களுடைய கூடாரங்களில் இரட்சிப்பின் கெம்பீர சத்தம் உண்டு; கர்த்தரின் வலதுகரம் பராக்கிரமஞ்செய்யும்."},{"reference": "சங்கீதம் 118:16", "verseNumber": 16, "scripture": "கர்த்தரின் வலதுகரம் உயர்ந்திருக்கிறது; கர்த்தரின் வலதுகரம் பராக்கிரமஞ்செய்யும்."},{"reference": "சங்கீதம் 118:17", "verseNumber": 17, "scripture": "நான் சாவாமல், பிழைத்திருந்து, கர்த்தருடைய செய்கைகளை விவரிப்பேன்."},{"reference": "சங்கீதம் 118:18", "verseNumber": 18, "scripture": "கர்த்தர் என்னை வெகுவாய்த் தண்டித்தும், என்னைச் சாவுக்கு ஒப்புக்கொடுக்கவில்லை."},{"reference": "சங்கீதம் 118:19", "verseNumber": 19, "scripture": "நீதியின் வாசல்களைத் திறவுங்கள்; நான் அவைகளுக்குள் பிரவேசித்துக் கர்த்தரைத் துதிப்பேன்."},{"reference": "சங்கீதம் 118:20", "verseNumber": 20, "scripture": "கர்த்தரின் வாசல் இதுவே; நீதிமான்கள் இதற்குள் பிரவேசிப்பார்கள்."},{"reference": "சங்கீதம் 118:21", "verseNumber": 21, "scripture": "நீர் எனக்குச் செவிகொடுத்து, எனக்கு இரட்சிப்பாயிருந்தபடியால், நான் உம்மைத் துதிப்பேன்."},{"reference": "சங்கீதம் 118:22", "verseNumber": 22, "scripture": "வீடுகட்டுகிறவர்கள் ஆகாதென்று தள்ளின கல்லே, மூலைக்குத் தலைக்கல்லாயிற்று."},{"reference": "சங்கீதம் 118:23", "verseNumber": 23, "scripture": "அது கர்த்தராலே ஆயிற்று, அது நம்முடைய கண்களுக்கு ஆச்சரியமாயிருக்கிறது."},{"reference": "சங்கீதம் 118:24", "verseNumber": 24, "scripture": "இது கர்த்தர் உண்டுபண்ணின நாள்; இதிலே களிகூர்ந்து மகிழக்கடவோம்."},{"reference": "சங்கீதம் 118:25", "verseNumber": 25, "scripture": "கர்த்தாவே, இரட்சியும்; கர்த்தாவே, காரியத்தை வாய்க்கப்பண்ணும்."},{"reference": "சங்கீதம் 118:26", "verseNumber": 26, "scripture": "கர்த்தருடைய நாமத்தினாலே வருகிறவர் ஸ்தோத்திரிக்கப்பட்டவர்; கர்த்தருடைய ஆலயத்திலிருந்து உங்களை ஆசீர்வதிக்கிறோம்."},{"reference": "சங்கீதம் 118:27", "verseNumber": 27, "scripture": "கர்த்தர் நம்மைப் பிரகாசிப்பிக்கிற தேவனாயிருக்கிறார்; பண்டிகைப் பலியைக் கொண்டுபோய் பலிபீடத்தின் கொம்புகளில் கயிறுகளால் கட்டுங்கள்."},{"reference": "சங்கீதம் 118:28", "verseNumber": 28, "scripture": "நீர் என் தேவன், நான் உம்மைத் துதிப்பேன்; நீர் என் தேவன், நான் உம்மை உயர்த்துவேன்."},{"reference": "சங்கீதம் 118:29", "verseNumber": 29, "scripture": "கர்த்தரைத் துதியுங்கள், அவர் நல்லவர்; அவர் கிருபை என்றுமுள்ளது."}]}