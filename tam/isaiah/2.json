{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "ஏசாயா",
     "bookAbbreviation":  "ஏசா",
     "chapterNumber":  2,
     "verses":  [
        {
            "reference":  "ஏசாயா 2:1",
             "verseNumber":  1,
             "scripture":  "ஆமோத்சின் குமாரனாகிய ஏசாயா யூதாவையும் எருசலேமையும் குறித்துக் கண்ட தரிசனம்."
        },
        {
            "reference":  "ஏசாயா 2:2",
             "verseNumber":  2,
             "scripture":  "கடைசிநாட்களில் கர்த்தருடைய ஆலயமாகிய பர்வதம் பர்வதங்களின் கொடுமுடியில் ஸ்தாபிக்கப்பட்டு, மலைகளுக்கு மேலாய் உயர்த்தப்படும்; எல்லா ஜாதிகளும் அதற்கு ஓடிவருவார்கள்."
        },
        {
            "reference":  "ஏசாயா 2:3",
             "verseNumber":  3,
             "scripture":  "திரளான ஜனங்கள் புறப்பட்டு வந்து: நாம் கர்த்தரின் பர்வதத்துக்கும், யாக்கோபின் தேவனுடைய ஆலயத்துக்கும் போவோம் வாருங்கள்; அவர் தமது வழிகளை நமக்குப் போதிப்பார்; நாம் அவர் பாதைகளில் நடப்போம் என்பார்கள்; ஏனெனில் சீயோனிலிருந்து வேதமும், எருசலேமிலிருந்து கர்த்தரின் வசனமும் வெளிப்படும்."
        },
        {
            "reference":  "ஏசாயா 2:4",
             "verseNumber":  4,
             "scripture":  "அவர் ஜாதிகளுக்குள் நியாயந்தீர்த்து, திரளான ஜனங்களைக் கடிந்து கொள்வார்; அப்பொழுது அவர்கள் தங்கள் பட்டயங்களை மண்வெட்டிகளாகவும், தங்கள் ஈட்டிகளை அரிவாள்களாகவும் அடிப்பார்கள்; ஜாதிக்கு விரோதமாய் ஜாதி பட்டயம் எடுப்பதில்லை, இனி அவர்கள் யுத்தத்தைக் கற்பதுமில்லை."
        },
        {
            "reference":  "ஏசாயா 2:5",
             "verseNumber":  5,
             "scripture":  "யாக்கோபின் வம்சத்தாரே, கர்த்தரின் வெளிச்சத்திலே நடப்போம் வாருங்கள்."
        },
        {
            "reference":  "ஏசாயா 2:6",
             "verseNumber":  6,
             "scripture":  "யாக்கோபின் வம்சத்தாராகிய உம்முடைய ஜனத்தைக் கைநெகிழ்ந்தீர்; அவர்கள் கீழ்த்திசையாரின் போதகத்தால் நிறைந்து, பெலிஸ்தரைப்போல் நாள்பார்க்கிறவர்களாயிருந்து, அந்நிய புத்திரர்மேல் பிரியப்படுகிறார்களே."
        },
        {
            "reference":  "ஏசாயா 2:7",
             "verseNumber":  7,
             "scripture":  "அவர்கள் தேசம் வெள்ளியினாலும் பொன்னினாலும் நிறைந்திருக்கிறது; அவர்கள் பொக்கிஷங்களுக்கு முடிவில்லை; அவர்கள் தேசம் குதிரைகளாலும் நிறைந்திருக்கிறது; அவர்கள் இரதங்களுக்கும் முடிவில்லை."
        },
        {
            "reference":  "ஏசாயா 2:8",
             "verseNumber":  8,
             "scripture":  "அவர்கள் தேசம் விக்கிரகங்களாலும் நிறைந்திருக்கிறது; தங்கள் கைகளின் கிரியையையும், தங்கள் விரல்கள் உண்டுபண்ணினதையும் பணிந்துகொள்ளுகிறார்கள்."
        },
        {
            "reference":  "ஏசாயா 2:9",
             "verseNumber":  9,
             "scripture":  "சிறியவனும் குனிகிறான், பெரியவனும் பணிகிறான்; ஆகையால் அவர்களுக்கு மன்னியாதிருப்பீர்."
        },
        {
            "reference":  "ஏசாயா 2:10",
             "verseNumber":  10,
             "scripture":  "கர்த்தரின் பயங்கரத்திற்கும், அவருடைய மகிமைப்பிரதாபத்திற்கும் விலகி, நீ கன்மலையில் ஒதுங்கி, மண்ணில் ஒளித்துக்கொள்."
        },
        {
            "reference":  "ஏசாயா 2:11",
             "verseNumber":  11,
             "scripture":  "நரரின் மேட்டிமையான கண்கள் தாழ்த்தப்படும், மனுஷரின் வீறாப்பும் தணியும்; கர்த்தர் ஒருவரே அந்நாளில் உயர்ந்திருப்பார்."
        },
        {
            "reference":  "ஏசாயா 2:12",
             "verseNumber":  12,
             "scripture":  "எல்லாம் தாழ்த்தப்படும்பொருட்டு சேனைகளுடைய கர்த்தரின் நாளானது பெருமையும் மேட்டிமையுமானவை எல்லாவற்றின்மேலும், உயர்ந்தவை எல்லாவற்றின்மேலும்,"
        },
        {
            "reference":  "ஏசாயா 2:13",
             "verseNumber":  13,
             "scripture":  "லீபனோனிலுள்ள உயரமும் ஓங்கலுமான எல்லாக் கேதுருக்களின்மேலும், பாசானிலுள்ள எல்லாக் கர்வாலி மரங்களின்மேலும்,"
        },
        {
            "reference":  "ஏசாயா 2:14",
             "verseNumber":  14,
             "scripture":  "உன்னதமான எல்லாப் பர்வதங்களின்மேலும், உயரமான எல்லா மலைகளின்மேலும்,"
        },
        {
            "reference":  "ஏசாயா 2:15",
             "verseNumber":  15,
             "scripture":  "உயர்ந்த எல்லாக் கோபுரத்தின்மேலும், அரணான எல்லா மதிலின்மேலும்,"
        },
        {
            "reference":  "ஏசாயா 2:16",
             "verseNumber":  16,
             "scripture":  "தர்ஷீசின் கப்பல்கள் எல்லாவற்றின்மேலும், எல்லாச் சித்திர விநோதங்களின்மேலும் வரும்."
        },
        {
            "reference":  "ஏசாயா 2:17",
             "verseNumber":  17,
             "scripture":  "அப்பொழுது நரரின் மேட்டிமை தாழ்ந்து, மனுஷரின் வீறாப்புத் தணியும்; கர்த்தர் ஒருவரே அந்நாளில் உயர்ந்திருப்பார்."
        },
        {
            "reference":  "ஏசாயா 2:18",
             "verseNumber":  18,
             "scripture":  "விக்கிரகங்கள் கட்டோடே ஒழிந்துபோம்."
        },
        {
            "reference":  "ஏசாயா 2:19",
             "verseNumber":  19,
             "scripture":  "பூமியைத் தத்தளிக்கப்பண்ணக் கர்த்தர் எழும்பும்போது, அவருடைய பயங்கரத்திற்கும், அவருடைய மகிமைப்பிரதாபத்திற்கும் விலகி, கன்மலைகளின் கெபிகளிலும், பூமியின் குகைகளிலும் புகுந்துகொள்வார்கள்."
        },
        {
            "reference":  "ஏசாயா 2:20",
             "verseNumber":  20,
             "scripture":  "பூமியைத் தத்தளிக்கப்பண்ணக் கர்த்தர் எழும்பும் அந்நாளிலே, அவருடைய பயங்கரத்திற்கும், அவருடைய மகிமைப்பிரதாபத்திற்கும் விலகி, கன்மலைகளின் வெடிப்புகளிலும் குன்றுகளின் சந்துக்களிலும் புகுந்துகொள்ளும்படிக்கு,"
        },
        {
            "reference":  "ஏசாயா 2:21",
             "verseNumber":  21,
             "scripture":  "மனுஷன் பணிந்துகொள்ளத் தனக்கு உண்டாக்கியிருந்த தன் வெள்ளி விக்கிரகங்களையும், தன் பொன் விக்கிரகங்களையும், மூஞ்சூறுகளுக்கும் துரிஞ்சில்களுக்கும் எறிந்துவிடுவான்."
        },
        {
            "reference":  "ஏசாயா 2:22",
             "verseNumber":  22,
             "scripture":  "நாசியிலே சுவாசமுள்ள மனுஷனை நம்புவதை விட்டுவிடுங்கள்; எண்ணப்படுவதற்கு அவன் எம்மாத்திரம்."
        }
    ]
}