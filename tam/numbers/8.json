{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "எண்ணாகமம்",
     "bookAbbreviation":  "எண்",
     "chapterNumber":  8,
     "verses":  [
        {
            "reference":  "எண்ணாகமம் 8:1",
             "verseNumber":  1,
             "scripture":  "கர்த்தர் மோசேயை நோக்கி:"
        },
        {
            "reference":  "எண்ணாகமம் 8:2",
             "verseNumber":  2,
             "scripture":  "நீ ஆரோனோடே சொல்லவேண்டியது என்னவென்றால்: நீ விளக்குகளை ஏற்றும்போது ஏழு விளக்குகளும் விளக்குத்தண்டிற்கு நேரே எரியவேண்டும் என்று சொல் என்றார்."
        },
        {
            "reference":  "எண்ணாகமம் 8:3",
             "verseNumber":  3,
             "scripture":  "கர்த்தர் மோசேக்குக் கட்டளையிட்ட பிரகாரம் ஆரோன் செய்து, விளக்குத்தண்டிற்கு நேரே ஒழுங்காக அதின் விளக்குகளை ஏற்றினான்."
        },
        {
            "reference":  "எண்ணாகமம் 8:4",
             "verseNumber":  4,
             "scripture":  "இந்தக் குத்துவிளக்கு, அதின் பாதமுதல் பூக்கள்வரைக்கும் பொன்னினால் அடிப்புவேலையாய்ச் செய்யப்பட்டிருந்தது; மோசேக்குக் காண்பித்த மாதிரியின்படியே அவன் குத்துவிளக்கை உண்டாக்கினான்."
        },
        {
            "reference":  "எண்ணாகமம் 8:5",
             "verseNumber":  5,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "எண்ணாகமம் 8:6",
             "verseNumber":  6,
             "scripture":  "நீ இஸ்ரவேல் சந்ததியாரினின்று லேவியரைப் பிரித்தெடுத்து, அவர்களைச் சுத்திகரிப்பாயாக."
        },
        {
            "reference":  "எண்ணாகமம் 8:7",
             "verseNumber":  7,
             "scripture":  "அவர்களைச் சுத்திகரிக்கும்படி அவர்களுக்குச் செய்யவேண்டியதாவது: அவர்கள்மேல் சுத்திகரிக்கும் ஜலத்தைத் தெளிப்பாயாக; பின்பு அவர்கள் சர்வாங்க சவரம்பண்ணி, தங்கள் வஸ்திரங்களைத் தோய்த்து, தங்களைச் சுத்திகரிக்கக்கடவர்கள்."
        },
        {
            "reference":  "எண்ணாகமம் 8:8",
             "verseNumber":  8,
             "scripture":  "அப்பொழுது ஒரு காளையையும், அதற்கேற்ற எண்ணெயிலே பிசைந்த மெல்லியமாவாகிய போஜனபலியையும் கொண்டுவரக்கடவர்கள்; பாவநிவாரணபலியாக வேறொரு காளையையும் நீ வாங்கி."
        },
        {
            "reference":  "எண்ணாகமம் 8:9",
             "verseNumber":  9,
             "scripture":  "லேவியரை ஆசரிப்புக்கூடாரத்துக்கு முன் வரச்செய்து, இஸ்ரவேல் புத்திரரின் சபையார் எல்லாரையும் கூடிவரப்பண்ணுவாயாக."
        },
        {
            "reference":  "எண்ணாகமம் 8:10",
             "verseNumber":  10,
             "scripture":  "நீ லேவியரைக் கர்த்தருடைய சந்நிதியில் வரப்பண்ணினபோது, இஸ்ரவேல் புத்திரர் தங்கள் கைகளை லேவியர்மேல் வைக்கக்கடவர்கள்."
        },
        {
            "reference":  "எண்ணாகமம் 8:11",
             "verseNumber":  11,
             "scripture":  "லேவியர் கர்த்தருக்குரிய பணிவிடை செய்யும்பொருட்டு, ஆரோன் அவர்களை இஸ்ரவேல் புத்திரரின் காணிக்கையாகக் கர்த்தருக்கு முன்பாக அசைவாட்டப்படும் காணிக்கையாய் நிறுத்தக்கடவன்."
        },
        {
            "reference":  "எண்ணாகமம் 8:12",
             "verseNumber":  12,
             "scripture":  "அதன்பின் லேவியர் தங்கள் கைகளைக் காளைகளுடைய தலையின்மேல் வைப்பார்களாக; பின்பு நீ லேவியருக்காகப் பாவநிவிர்த்தி செய்யும்பொருட்டு, கர்த்தருக்கு அவைகளில் ஒன்றைப் பாவநிவாரணபலியாகவும், மற்றொன்றைச் சர்வாங்கதகனபலியாகவும் செலுத்தி,"
        },
        {
            "reference":  "எண்ணாகமம் 8:13",
             "verseNumber":  13,
             "scripture":  "லேவியரை ஆரோனுக்கும் அவன் குமாரனுக்கும் முன்பாக நிறுத்தி, அவர்களைக் கர்த்தருக்கு அசைவாட்டப்படும் காணிக்கையாக்கி,"
        },
        {
            "reference":  "எண்ணாகமம் 8:14",
             "verseNumber":  14,
             "scripture":  "இப்படி நீ லேவியரை இஸ்ரவேல் புத்திரரிலிருந்து பிரித்தெடுக்கக்கடவாய்; லேவியர் என்னுடையவர்களாயிருப்பார்கள்."
        },
        {
            "reference":  "எண்ணாகமம் 8:15",
             "verseNumber":  15,
             "scripture":  "இப்படி அவர்களைச் சுத்திகரித்து, அவர்களை அசைவாட்டும் காணிக்கையாக்கக்கடவாய்; அதன்பின்பு லேவியர் ஆசரிப்புக்கூடாரத்தில் பணிவிடை செய்யப் பிரவேசிக்கக்கடவர்கள்."
        },
        {
            "reference":  "எண்ணாகமம் 8:16",
             "verseNumber":  16,
             "scripture":  "இஸ்ரவேல் புத்திரரிலிருந்து அவர்கள் எனக்கு முற்றிலும் கொடுக்கப்பட்டிருக்கிறார்கள்; இஸ்ரவேல் புத்திரர் எல்லாரிலும் கர்ப்பந்திறந்து பிறக்கிற சகல முதற்பேறுக்கும் பதிலாக அவர்களை எனக்கு எடுத்துக்கொண்டேன்."
        },
        {
            "reference":  "எண்ணாகமம் 8:17",
             "verseNumber":  17,
             "scripture":  "இஸ்ரவேல் புத்திரரில் மனிதரிலும் மிருகஜீவன்களிலும் முதற்பேறானதெல்லாம் என்னுடையது; நான் எகிப்துதேசத்திலே முதற்பேறான யாவையும் சங்கரித்த நாளிலே அவைகளை எனக்கென்று பரிசுத்தப்படுத்தி,"
        },
        {
            "reference":  "எண்ணாகமம் 8:18",
             "verseNumber":  18,
             "scripture":  "பின்பு லேவியரை இஸ்ரவேல் புத்தரரிலுள்ள முதற்பேறு சகலத்திற்கும் பதிலாக எடுத்துக்கொண்டு,"
        },
        {
            "reference":  "எண்ணாகமம் 8:19",
             "verseNumber":  19,
             "scripture":  "லேவியர் இஸ்ரவேல் புத்திரருடைய பணிவிடையை ஆசரிப்புக்கூடாரத்தில் செய்யும்படிக்கும், இஸ்ரவேல் புத்திரருக்காகப் பாவநிவிர்த்தி செய்யும்படிக்கும், இஸ்ரவேல் புத்திரர் தாங்களே பரிசுத்த ஸ்தலத்தில் சேருகிறதினால் இஸ்ரவேல் புத்திரரில் வாதையுண்டாகாதபடிக்கும், லேவியரை அவர்களிலிருந்து எடுத்து, ஆரோனுக்கும் அவன் குமாரருக்கும் தத்தமாகக் கொடுத்தேன் என்றார்."
        },
        {
            "reference":  "எண்ணாகமம் 8:20",
             "verseNumber":  20,
             "scripture":  "அப்பொழுது மோசேயும் ஆரோனும் இஸ்ரவேல் புத்திரரின் சபையார் யாவரும் கர்த்தர் லேவியரைக்குறித்து மோசேக்குக் கட்டளையிட்டபடியெல்லாம் லேவியருக்குச் செய்தார்கள்."
        },
        {
            "reference":  "எண்ணாகமம் 8:21",
             "verseNumber":  21,
             "scripture":  "லேவியர் சுத்திகரிக்கப்பட்டு, தங்கள் வஸ்திரங்களைத் தோய்த்தார்கள்; பின்பு ஆரோன் அவர்களைக் கர்த்தருக்கு முன்பாக அசைவாட்டும் காணிக்கையாக நிறுத்தி, அவர்களைச் சுத்திகரிக்க அவர்களுக்காகப் பாவநிவிர்த்தி செய்தான்."
        },
        {
            "reference":  "எண்ணாகமம் 8:22",
             "verseNumber":  22,
             "scripture":  "அதற்குப்பின்பு லேவியர் ஆரோனுக்கும் அவன் குமாரருக்கும் முன்பாக ஆசரிப்புக்கூடாரத்தில் தங்கள் பணிவிடையைச் செய்யும்படி பிரவேசித்தார்கள்; கர்த்தர் லேவியரைக்குறித்து மோசேக்குக் கட்டளையிட்டபடியே அவர்களுக்குச் செய்தார்கள்."
        },
        {
            "reference":  "எண்ணாகமம் 8:23",
             "verseNumber":  23,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "எண்ணாகமம் 8:24",
             "verseNumber":  24,
             "scripture":  "லேவியருக்குரிய கட்டளை என்னவென்றால்: இருபத்தைந்து வயதுமுதல் அதற்கு மேற்பட்ட வயதுள்ள யாவரும் ஆசரிப்புக்கூடாரத்தின் பணிவிடையைச் செய்யும் சேனையிலே சேவிக்க வரவேண்டும்."
        },
        {
            "reference":  "எண்ணாகமம் 8:25",
             "verseNumber":  25,
             "scripture":  "ஐம்பது வயதுக்கு மேற்பட்டவர்கள் வேலைசெய்யாமல் திருப்பணி சேனையை விட்டு,"
        },
        {
            "reference":  "எண்ணாகமம் 8:26",
             "verseNumber":  26,
             "scripture":  "ஆசரிப்புக்கூடாரத்தின் காவலைக்காக்கிறதற்குத் தங்கள் சகோதரரோடேகூட ஊழியஞ்செய்வதேயன்றி, வேறொரு சேவகமும் செய்யவேண்டியதில்லை; இப்படி லேவியர் செய்யவேண்டிய வேலைகளைக்குறித்துத் திட்டம்பண்ணக்கடவாய் என்றார்."
        }
    ]
}