{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "மாற்கு",
     "bookAbbreviation":  "மாற்",
     "chapterNumber":  5,
     "verses":  [
        {
            "reference":  "மாற்கு 5:1",
             "verseNumber":  1,
             "scripture":  "பின்பு அவர்கள் கடலுக்கு அக்கரையிலுள்ள கதரேனருடைய நாட்டில் வந்தார்கள்."
        },
        {
            "reference":  "மாற்கு 5:2",
             "verseNumber":  2,
             "scripture":  "அவர் படவிலிருந்து இறங்கினவுடனே, அசுத்த ஆவியுள்ள ஒரு மனுஷன் பிரேதக்கல்லறைகளிலிருந்து அவருக்கு எதிராக வந்தான்."
        },
        {
            "reference":  "மாற்கு 5:3",
             "verseNumber":  3,
             "scripture":  "அவனுடைய குடியிருப்பு கல்லறைகளிலே இருந்தது; அவனைச் சங்கிலிகளினாலும் கட்ட ஒருவனாலும் கூடாதிருந்தது."
        },
        {
            "reference":  "மாற்கு 5:4",
             "verseNumber":  4,
             "scripture":  "அவன் அநேகந்தரம் விலங்குகளினாலும் சங்கிலிகளினாலும் கட்டப்பட்டிருந்தும், சங்கிலிகளை முறித்து, விலங்குகளைத் தகர்த்துப்போடுவான்; அவனையடக்க ஒருவனாலும் கூடாதிருந்தது."
        },
        {
            "reference":  "மாற்கு 5:5",
             "verseNumber":  5,
             "scripture":  "அவன் எப்பொழுதும் இரவும் பகலும், மலைகளிலும் கல்லறைகளிலும் இருந்து, கூக்குரலிட்டு, கல்லுகளினாலே தன்னைக் காயப்படுத்திக்கொண்டிருந்தான்."
        },
        {
            "reference":  "மாற்கு 5:6",
             "verseNumber":  6,
             "scripture":  "அவன் இயேசுவைத் தூரத்திலே கண்டபோது, ஓடிவந்து, அவரைப்பணிந்துகொண்டு:"
        },
        {
            "reference":  "மாற்கு 5:7",
             "verseNumber":  7,
             "scripture":  "இயேசுவே, உன்னதமான தேவனுடைய குமாரனே, எனக்கும் உமக்கும் என்ன? என்னை வேதனைப்படுத்தாதபடிக்கு தேவன்பேரில் உமக்கு ஆணையென்று மிகுந்த சத்தமிட்டுச் சொன்னான்."
        },
        {
            "reference":  "மாற்கு 5:8",
             "verseNumber":  8,
             "scripture":  "ஏனெனில் அவர் அவனை நோக்கி: அசுத்த ஆவியே, இந்த மனுஷனை விட்டுப் புறப்பட்டுப் போ என்று சொல்லியிருந்தார்."
        },
        {
            "reference":  "மாற்கு 5:9",
             "verseNumber":  9,
             "scripture":  "அப்பொழுது அவர் அவனை நோக்கி: உன் பேர் என்னவென்று கேட்டார். அதற்கு அவன்: நாங்கள் அநேகராயிருக்கிறபடியால் என் பேர் லேகியோன் என்று சொல்லி,"
        },
        {
            "reference":  "மாற்கு 5:10",
             "verseNumber":  10,
             "scripture":  "தங்களை அந்தத் திசையிலிருந்து துரத்திவிடாதபடிக்கு அவரை மிகவும் வேண்டிக்கொண்டான்."
        },
        {
            "reference":  "மாற்கு 5:11",
             "verseNumber":  11,
             "scripture":  "அப்பொழுது, அவ்விடத்தில் மலையருகே அநேகம் பன்றிகள் கூட்டமாக மேய்ந்துகொண்டிருந்தது."
        },
        {
            "reference":  "மாற்கு 5:12",
             "verseNumber":  12,
             "scripture":  "அந்தப் பிசாசுகளெல்லாம் அவரை நோக்கி: பன்றிகளுக்குள்ளே போகும்படி, அவைகளுக்குள்ளே எங்களை அனுப்பும் என்று அவரை வேண்டிக்கொண்டன."
        },
        {
            "reference":  "மாற்கு 5:13",
             "verseNumber":  13,
             "scripture":  "இயேசு அவைகளுக்கு உத்தரவு கொடுத்தவுடனே, அசுத்த ஆவிகள் புறப்பட்டுப் பன்றிகளுக்குள் போயின; உடனே ஏறக்குறைய இரண்டாயிரம் பன்றிகளுள்ள அந்தக் கூட்டம் உயர்ந்த மேட்டிலிருந்து ஓடி, கடலிலே பாய்ந்து, கடலில் அமிழ்ந்து மாண்டன."
        },
        {
            "reference":  "மாற்கு 5:14",
             "verseNumber":  14,
             "scripture":  "பன்றிகளை மேய்த்தவர்கள் ஓடி, இதைப் பட்டணத்திலும் சுற்றுப்புறங்களிலும் அறிவித்தார்கள். அப்பொழுது சம்பவித்ததைப் பார்க்கும்படி ஜனங்கள் புறப்பட்டு;"
        },
        {
            "reference":  "மாற்கு 5:15",
             "verseNumber":  15,
             "scripture":  "இயேசுவினிடத்தில் வந்து, லேகியோனாகிய பிசாசுகள் பிடித்திருந்தவன் வஸ்திரந்தரித்து, உட்கார்ந்து, புத்தி தெளிந்திருக்கிறதைக் கண்டு, பயந்தார்கள்."
        },
        {
            "reference":  "மாற்கு 5:16",
             "verseNumber":  16,
             "scripture":  "பிசாசுகள் பிடித்திருந்தவனுக்கும் பன்றிகளுக்கும் சம்பவித்ததைக் கண்டவர்களும் அவர்களுக்கு விவரமாய்ச் சொன்னார்கள்."
        },
        {
            "reference":  "மாற்கு 5:17",
             "verseNumber":  17,
             "scripture":  "அப்பொழுது தங்கள் எல்லைகளை விட்டுப்போகும்படி அவரை வேண்டிக்கொள்ளத் தொடங்கினார்கள்."
        },
        {
            "reference":  "மாற்கு 5:18",
             "verseNumber":  18,
             "scripture":  "அப்படியே அவர் படவில் ஏறுகிறபொழுது, பிசாசு பிடித்திருந்தவன், அவரோடேகூட இருக்கும்படி தனக்கு உத்தரவுகொடுக்க அவரை வேண்டிக்கொண்டான்."
        },
        {
            "reference":  "மாற்கு 5:19",
             "verseNumber":  19,
             "scripture":  "இயேசு அவனுக்கு உத்தரவுகொடாமல்: நீ உன் இனத்தாரிடத்தில் உன் வீட்டிற்குப்போய், கர்த்தர் உனக்கு இரங்கி, உனக்குச் செய்தவைகளையெல்லாம் அவர்களுக்கு அறிவியென்று சொன்னார்."
        },
        {
            "reference":  "மாற்கு 5:20",
             "verseNumber":  20,
             "scripture":  "அந்தப்படி அவன் போய், இயேசு தனக்குச் செய்தவைகளையெல்லாம் தெக்கப்போலி என்னும் நாட்டில் பிரசித்தம்பண்ணத்தொடங்கினான்; எல்லாரும் ஆச்சரியப்பட்டார்கள்."
        },
        {
            "reference":  "மாற்கு 5:21",
             "verseNumber":  21,
             "scripture":  "இயேசு படவில் ஏறி மறுபடியும் இக்கரைக்கு வந்து, கடலோரத்திலிருந்தபோது, திரளான ஜனங்கள் அவரிடத்தில் கூடிவந்தார்கள்."
        },
        {
            "reference":  "மாற்கு 5:22",
             "verseNumber":  22,
             "scripture":  "அப்பொழுது, ஜெபஆலயத்தலைவரில் ஒருவனாகிய யவீரு என்பவன் வந்து, அவரைக் கண்டவுடனே, அவர் பாதத்திலே விழுந்து:"
        },
        {
            "reference":  "மாற்கு 5:23",
             "verseNumber":  23,
             "scripture":  "என் குமாரத்தி மரணஅவஸ்தைப்படுகிறாள், அவள் ஆரோக்கியம் அடையும்படிக்கு நீர் வந்து, அவள்மேல் உமது கைகளை வையும், அப்பொழுது பிழைப்பாள் என்று அவரை மிகவும் வேண்டிக்கொண்டான்."
        },
        {
            "reference":  "மாற்கு 5:24",
             "verseNumber":  24,
             "scripture":  "அவர் அவனோடேகூடப் போனார். திரளான ஜனங்கள் அவருக்குப் பின்சென்று, அவரை நெருக்கினார்கள்."
        },
        {
            "reference":  "மாற்கு 5:25",
             "verseNumber":  25,
             "scripture":  "அப்பொழுது பன்னிரண்டு வருஷமாய்ப் பெரும்பாடுள்ள ஒரு ஸ்திரீ,"
        },
        {
            "reference":  "மாற்கு 5:26",
             "verseNumber":  26,
             "scripture":  "அநேக வைத்தியர்களால் மிகவும் வருத்தப்பட்டு, தனக்கு உண்டானவைகளையெல்லாம் செலவழித்தும், சற்றாகிலும் குணமடையாமல் அதிக வருத்தப்படுகிறபொழுது,"
        },
        {
            "reference":  "மாற்கு 5:27",
             "verseNumber":  27,
             "scripture":  "இயேசுவைக்குறித்துக் கேள்விப்பட்டு: நான் அவருடைய வஸ்திரங்களையாகிலும் தொட்டால் சொஸ்தமாவேன் என்று சொல்லி;"
        },
        {
            "reference":  "மாற்கு 5:28",
             "verseNumber":  28,
             "scripture":  "ஜனக்கூட்டத்துக்குள்ளே அவருக்குப் பின்னாக வந்து, அவருடைய வஸ்திரத்தைத் தொட்டாள்."
        },
        {
            "reference":  "மாற்கு 5:29",
             "verseNumber":  29,
             "scripture":  "உடனே அவளுடைய உதிரத்தின் ஊறல் நின்றுபோயிற்று; அந்த வேதனை நீங்கி ஆரோக்கியமடைந்ததை அவள் தன் சரீரத்தில் உணர்ந்தாள்."
        },
        {
            "reference":  "மாற்கு 5:30",
             "verseNumber":  30,
             "scripture":  "உடனே இயேசு தம்மிலிருந்து வல்லமை புறப்பட்டதைத் தமக்குள் அறிந்து, ஜனக்கூட்டத்துக்குள்ளே திரும்பி: என் வஸ்திரங்களைத் தொட்டது யார் என்று கேட்டார்."
        },
        {
            "reference":  "மாற்கு 5:31",
             "verseNumber":  31,
             "scripture":  "அவருடைய சீஷர்கள் அவரை நோக்கி: திரளான ஜனங்கள் உம்மை நெருக்கிக்கொண்டிருக்கிறதை நீர் கண்டும், என்னைத் தொட்டது யார் என்று கேட்கிறீரே என்றார்கள்."
        },
        {
            "reference":  "மாற்கு 5:32",
             "verseNumber":  32,
             "scripture":  "இதைச் செய்தவளைக் காணும்படிக்கு அவர் சுற்றிலும் பார்த்தார்."
        },
        {
            "reference":  "மாற்கு 5:33",
             "verseNumber":  33,
             "scripture":  "தன்னிடத்திலே சம்பவித்ததை அறிந்த அந்த ஸ்திரீயானவள் பயந்து, நடுங்கி, அவர் முன்பாக வந்து விழுந்து, உண்மையையெல்லாம் அவருக்குச் சொன்னாள்."
        },
        {
            "reference":  "மாற்கு 5:34",
             "verseNumber":  34,
             "scripture":  "அவர் அவளைப் பார்த்து: மகளே, உன் விசுவாசம் உன்னை இரட்சித்தது, நீ சமாதானத்தோடேபோய், உன் வேதனை நீங்கி, சுகமாயிரு என்றார்."
        },
        {
            "reference":  "மாற்கு 5:35",
             "verseNumber":  35,
             "scripture":  "அவர் இப்படிப் பேசிக்கொண்டிருக்கையில், ஜெபஆலயத்தலைவனுடைய வீட்டிலிருந்து சிலர் வந்து: உம்முடைய குமாரத்தி மரித்துப்போனாள், இனி ஏன் போதகரை வருத்தப்படுத்துகிறீர் என்றார்கள்."
        },
        {
            "reference":  "மாற்கு 5:36",
             "verseNumber":  36,
             "scripture":  "அவர்கள் சொன்ன வார்த்தையை இயேசு கேட்டவுடனே, ஜெபஆலயத்தலைவனை நோக்கி: பயப்படாதே, விசுவாசமுள்ளவனாயிரு என்று சொல்லி;"
        },
        {
            "reference":  "மாற்கு 5:37",
             "verseNumber":  37,
             "scripture":  "பேதுருவையும், யாக்கோபையும், யாக்கோபின் சகோதரன் யோவானையும் தவிர, வேறொருவரும் தம்மோடே வருகிறதற்கு இடங்கொடாமல்;"
        },
        {
            "reference":  "மாற்கு 5:38",
             "verseNumber":  38,
             "scripture":  "ஜெபஆலயத்தலைவனுடைய வீட்டிலே வந்து, சந்தடியையும் மிகவும் அழுது புலம்புகிறவர்களையும் கண்டு,"
        },
        {
            "reference":  "மாற்கு 5:39",
             "verseNumber":  39,
             "scripture":  "உள்ளே பிரவேசித்து: நீங்கள் சந்தடிபண்ணி அழுகிறதென்ன? பிள்ளை மரிக்கவில்லை, நித்திரையாயிருக்கிறாள் என்றார்."
        },
        {
            "reference":  "மாற்கு 5:40",
             "verseNumber":  40,
             "scripture":  "அதற்காக அவரைப்பார்த்து நகைத்தார்கள். எல்லாரையும் அவர் வெளியே போகப்பண்ணி, பிள்ளையின் தகப்பனையும் தாயையும் தம்மோடே வந்தவர்களையும் அழைத்துக்கொண்டு, பிள்ளையிருந்த இடத்தில் பிரவேசித்து,"
        },
        {
            "reference":  "மாற்கு 5:41",
             "verseNumber":  41,
             "scripture":  "பிள்ளையின் கையைப் பிடித்து: தலீத்தாகூமி என்றார்; அதற்கு, சிறுபெண்ணே எழுந்திரு என்று உனக்குச் சொல்லுகிறேன் என்று அர்த்தமாம்."
        },
        {
            "reference":  "மாற்கு 5:42",
             "verseNumber":  42,
             "scripture":  "உடனே சிறுபெண் எழுந்து நடந்தாள்; அவள் பன்னிரண்டு வயதுள்ளவளாயிருந்தாள். அவர்கள் மிகுந்த ஆச்சரியப்பட்டுப் பிரமித்தார்கள்."
        },
        {
            "reference":  "மாற்கு 5:43",
             "verseNumber":  43,
             "scripture":  "அதை ஒருவருக்கும் அறிவியாதபடி அவர்களுக்கு உறுதியாகக் கட்டளையிட்டு, அவளுக்கு ஆகாரம் கொடுக்கும்படி சொன்னார்."
        }
    ]
}