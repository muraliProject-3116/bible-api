{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "மாற்கு",
     "bookAbbreviation":  "மாற்",
     "chapterNumber":  4,
     "verses":  [
        {
            "reference":  "மாற்கு 4:1",
             "verseNumber":  1,
             "scripture":  "அவர் மறுபடியும் கடலோரத்திலே போதகம்பண்ணத் தொடங்கினார். திரளான ஜனங்கள் அவரிடத்தில் கூடிவந்தபடியால், அவர் கடலிலே நின்ற ஒரு படவில் ஏறி உட்கார்ந்தார்; ஜனங்களெல்லாரும் கடற்கரையில் நின்றார்கள்."
        },
        {
            "reference":  "மாற்கு 4:2",
             "verseNumber":  2,
             "scripture":  "அவர் அநேக விசேஷங்களை உவமைகளாக அவர்களுக்குப் போதித்தார்; போதிக்கிறபொழுது அவர்களுக்குச் சொன்னது:"
        },
        {
            "reference":  "மாற்கு 4:3",
             "verseNumber":  3,
             "scripture":  "கேளுங்கள், விதைக்கிறவன் ஒருவன் விதைக்கப் புறப்பட்டான்."
        },
        {
            "reference":  "மாற்கு 4:4",
             "verseNumber":  4,
             "scripture":  "அவன் விதைக்கையில், சில விதை வழியருகே விழுந்தது; ஆகாயத்துப் பறவைகள் வந்து அதைப் பட்சித்துப்போட்டது."
        },
        {
            "reference":  "மாற்கு 4:5",
             "verseNumber":  5,
             "scripture":  "சில விதை அதிக மண்ணில்லாத கற்பாறை நிலத்தில் விழுந்தது; அதற்கு ஆழமான மண்ணில்லாததினாலே சீக்கிரத்தில் முளைத்தது;"
        },
        {
            "reference":  "மாற்கு 4:6",
             "verseNumber":  6,
             "scripture":  "வெயில் ஏறினபோதோ, தீய்ந்துபோய், வேரில்லாமையால் உலர்ந்துபோயிற்று."
        },
        {
            "reference":  "மாற்கு 4:7",
             "verseNumber":  7,
             "scripture":  "சிலவிதை முள்ளுள்ள இடங்களில் விழுந்தது; முள் வளர்ந்து, அது பலன் கொடாதபடி, அதை நெருக்கிப்போட்டது."
        },
        {
            "reference":  "மாற்கு 4:8",
             "verseNumber":  8,
             "scripture":  "சிலவிதை நல்ல நிலத்தில் விழுந்து, ஓங்கிவளருகிற பயிராகி, ஒன்று முப்பதும், ஒன்று அறுபதும், ஒன்று நூறுமாகப் பலன் தந்தது."
        },
        {
            "reference":  "மாற்கு 4:9",
             "verseNumber":  9,
             "scripture":  "கேட்கிறதற்குக் காதுள்ளவன் கேட்கக்கடவன் என்று அவர்களுக்குச் சொன்னார்."
        },
        {
            "reference":  "மாற்கு 4:10",
             "verseNumber":  10,
             "scripture":  "அவர் தனித்திருக்கிறபோது, பன்னிருவரோடுங்கூட அவரைச் சூழந்திருந்தவர்கள் இந்த உவமையைக் குறித்து அவரிடத்தில் கேட்டார்கள்."
        },
        {
            "reference":  "மாற்கு 4:11",
             "verseNumber":  11,
             "scripture":  "அதற்கு அவர்: தேவனுடைய ராஜ்யத்தின் இரகசியத்தை அறியும்படி உங்களுக்கு அருளப்பட்டது; புறம்பே இருக்கிறவர்களுக்கோ இவைகளெல்லாம் உவமைகளாகச் சொல்லப்படுகிறது."
        },
        {
            "reference":  "மாற்கு 4:12",
             "verseNumber":  12,
             "scripture":  "அவர்கள் குணப்படாதபடிக்கும், பாவங்கள் அவர்களுக்கு மன்னிக்கப்படாதபடிக்கும், அவர்கள் கண்டும் காணாதவர்களாகவும், கேட்டும் உணராதவர்களாகவும் இருக்கும்படி, இப்படிச் சொல்லப்படுகிறது என்றார்."
        },
        {
            "reference":  "மாற்கு 4:13",
             "verseNumber":  13,
             "scripture":  "பின்பு அவர் அவர்களை நோக்கி: இந்த உவமையை நீங்கள் அறியவில்லையா? அறியாவிட்டால் மற்ற உவமைகளையெல்லாம் எப்படி அறிவீர்கள்?"
        },
        {
            "reference":  "மாற்கு 4:14",
             "verseNumber":  14,
             "scripture":  "விதைக்கிறவன் வசனத்தை விதைக்கிறான்."
        },
        {
            "reference":  "மாற்கு 4:15",
             "verseNumber":  15,
             "scripture":  "வசனத்தைக் கேட்டவுடனே சாத்தான் வந்து, அவர்கள் இருதயங்களில் விதைக்கப்பட்ட வசனத்தை எடுத்துப்போடுகிறான்; இவர்களே வசனம் விதைக்கப்படுகிற வழியருகானவர்கள்."
        },
        {
            "reference":  "மாற்கு 4:16",
             "verseNumber":  16,
             "scripture":  "அப்படியே, வசனத்தைக் கேட்டவுடனே அதைச் சந்தோஷத்தோடு ஏற்றுக்கொண்டும்,"
        },
        {
            "reference":  "மாற்கு 4:17",
             "verseNumber":  17,
             "scripture":  "தங்களுக்குள்ளே வேர்கொள்ளாதபடியால், கொஞ்சக்காலமாத்திரம் நிலைத்திருக்கிறார்கள், வசனத்தினிமித்தம் உபத்திரவமும் துன்பமும் உண்டானவுடனே இடறலடைகிறார்கள்; இவர்களே கற்பாறை நிலத்தில் விதைக்கப்பட்டவர்கள்."
        },
        {
            "reference":  "மாற்கு 4:18",
             "verseNumber":  18,
             "scripture":  "வசனத்தைக் கேட்டும், உலகக்கவலைகளும், ஐசுவரியத்தின் மயக்கமும், மற்றவைகளைப்பற்றி உண்டாகிற இச்சைகளும் உட்பிரவேசித்து, வசனத்தை நெருக்கிப்போட, அதினால் பலனற்றுப்போகிறார்கள்."
        },
        {
            "reference":  "மாற்கு 4:19",
             "verseNumber":  19,
             "scripture":  "இவர்களே முள்ளுள்ள இடங்களில் விதைக்கப்பட்டவர்கள்."
        },
        {
            "reference":  "மாற்கு 4:20",
             "verseNumber":  20,
             "scripture":  "வசனத்தைக் கேட்டு, ஏற்றுக்கொண்டு, ஒன்று முப்பதும், ஒன்று அறுபதும், ஒன்று நூறுமாகப் பலன்கொடுக்கிறார்கள்; இவர்களே நல்ல நிலத்தில் விதைக்கப்பட்டவர்கள் என்றார்."
        },
        {
            "reference":  "மாற்கு 4:21",
             "verseNumber":  21,
             "scripture":  "பின்னும் அவர் அவர்களை நோக்கி: விளக்கைத் தண்டின்மேல் வைக்கிறதற்கேயன்றி, மரக்காலின் கீழாகிலும், கட்டிலின் கீழாகிலும், வைக்கிறதற்குக் கொண்டுவருவார்களா?"
        },
        {
            "reference":  "மாற்கு 4:22",
             "verseNumber":  22,
             "scripture":  "வெளியரங்கமாகாத அந்தரங்கமுமில்லை, வெளிக்குவராத மறைபொருளுமில்லை."
        },
        {
            "reference":  "மாற்கு 4:23",
             "verseNumber":  23,
             "scripture":  "கேட்கிறதற்கு ஒருவன் காதுள்ளவனாயிருந்தால் கேட்கக்கடவன் என்றார்."
        },
        {
            "reference":  "மாற்கு 4:24",
             "verseNumber":  24,
             "scripture":  "பின்னும் அவர் அவர்களை நோக்கி: நீங்கள் கேட்கிறதைக் கவனியுங்கள். எந்த அளவினால் அளக்கிறீர்களோ, அந்த அளவினால் உங்களுக்கும் அளக்கப்படும்; கேட்கிற உங்களுக்கு அதிகம் கொடுக்கப்படும்."
        },
        {
            "reference":  "மாற்கு 4:25",
             "verseNumber":  25,
             "scripture":  "உள்ளவனெவனோ அவனுக்குக் கொடுக்கப்படும்; இல்லாதவனெவனோ அவனிடத்தில் உள்ளதும் எடுத்துக்கொள்ளப்படும் என்றார்."
        },
        {
            "reference":  "மாற்கு 4:26",
             "verseNumber":  26,
             "scripture":  "பின்னும் அவர் அவர்களை நோக்கி: தேவனுடைய ராஜ்யமானது, ஒரு மனுஷன் நிலத்தில் விதையை விதைத்து;"
        },
        {
            "reference":  "மாற்கு 4:27",
             "verseNumber":  27,
             "scripture":  "இரவில் தூங்கி, பகலில் விழித்திருக்க, அவனுக்குத் தெரியாதவிதமாய், விதை முளைத்துப் பயிராகிறதற்கு ஒப்பாயிருக்கிறது."
        },
        {
            "reference":  "மாற்கு 4:28",
             "verseNumber":  28,
             "scripture":  "எப்படியென்றால், நிலமானது முன்பு முளையையும், பின்பு கதிரையும், கதிரிலே நிறைந்த தானியத்தையும் பலனாகத் தானாய்க் கொடுக்கும்."
        },
        {
            "reference":  "மாற்கு 4:29",
             "verseNumber":  29,
             "scripture":  "பயிர் விளைந்து அறுப்புக்காலம் வந்தவுடனே, அறுக்கிறதற்கு ஆட்களை அனுப்புகிறான் என்றார்."
        },
        {
            "reference":  "மாற்கு 4:30",
             "verseNumber":  30,
             "scripture":  "பின்னும் அவர் அவர்களை நோக்கி: தேவனுடைய ராஜ்யத்தை எதற்கு ஒப்பிடுவோம்? அல்லது எந்த உவமையினாலே அதைத் திருஷ்டாந்தப்படுத்துவோம்?"
        },
        {
            "reference":  "மாற்கு 4:31",
             "verseNumber":  31,
             "scripture":  "அது ஒரு கடுகுவிதைக்கு ஒப்பாயிருக்கிறது; அது பூமியில் விதைக்கப்படும்போது பூமியிலுள்ள சகல விதைகளிலும் சிறியதாயிருக்கிறது;"
        },
        {
            "reference":  "மாற்கு 4:32",
             "verseNumber":  32,
             "scripture":  "விதைக்கப்பட்ட பின்போ, அது வளர்ந்து, சகல பூண்டுகளிலும் பெரிதாகி, ஆகாயத்துப் பறவைகள் அதினுடைய நிழலின்கீழ் வந்தடையத்தக்க பெரிய கிளைகளை விடும் என்றார்."
        },
        {
            "reference":  "மாற்கு 4:33",
             "verseNumber":  33,
             "scripture":  "அவர்கள் கேட்டறியும் திராணிக்குத்தக்கதாக, அவர் இப்படிப்பட்ட அநேக உவமைகளினாலே அவர்களுக்கு வசனத்தைச் சொன்னார்."
        },
        {
            "reference":  "மாற்கு 4:34",
             "verseNumber":  34,
             "scripture":  "உவமைகளினாலேயன்றி அவர்களுக்கு ஒன்றும் சொல்லவில்லை; அவர் தம்முடைய சீஷரோடே தனித்திருக்கும்போது, அவர்களுக்கு எல்லாவற்றையும் விவரித்துச்சொன்னார்."
        },
        {
            "reference":  "மாற்கு 4:35",
             "verseNumber":  35,
             "scripture":  "அன்று சாயங்காலத்தில், அவர் அவர்களை நோக்கி: அக்கரைக்குப் போவோம் வாருங்கள் என்றார்."
        },
        {
            "reference":  "மாற்கு 4:36",
             "verseNumber":  36,
             "scripture":  "அவர்கள் ஜனங்களை அனுப்பிவிட்டு, அவர் படவிலிருந்தபடியே அவரைக்கொண்டுபோனார்கள். வேறே படவுகளும் அவரோடேகூட இருந்தது."
        },
        {
            "reference":  "மாற்கு 4:37",
             "verseNumber":  37,
             "scripture":  "அப்பொழுது பலத்த சுழல்காற்று உண்டாகி, படவு நிரம்பத்தக்கதாக, அலைகள் அதின்மேல் மோதிற்று."
        },
        {
            "reference":  "மாற்கு 4:38",
             "verseNumber":  38,
             "scripture":  "கப்பலின் பின்னணியத்தில் அவர் தலையணையைவைத்து நித்திரையாயிருந்தார். அவர்கள் அவரை எழுப்பி: போதகரே, நாங்கள் மடிந்துபோகிறது உமக்குக்கவலையில்லையா என்றார்கள்."
        },
        {
            "reference":  "மாற்கு 4:39",
             "verseNumber":  39,
             "scripture":  "அவர் எழுந்து, காற்றை அதட்டி, கடலைப்பார்த்து: இரையாதே, அமைதலாயிரு என்றார். அப்பொழுது காற்று நின்றுபோய், மிகுந்த அமைதல்உண்டாயிற்று."
        },
        {
            "reference":  "மாற்கு 4:40",
             "verseNumber":  40,
             "scripture":  "அவர் அவர்களை நோக்கி: ஏன் இப்படிப் பயப்பட்டீர்கள்? ஏன் உங்களுக்கு விசுவாசம் இல்லாமற்போயிற்று என்றார்."
        },
        {
            "reference":  "மாற்கு 4:41",
             "verseNumber":  41,
             "scripture":  "அவர்கள் மிகவும் பயந்து: இவர் யாரோ? காற்றும் கடலும் இவருக்குக் கீழ்ப்படிகிறதே என்று, ஒருவரோடொருவர் சொல்லிக்கொண்டார்கள்."
        }
    ]
}