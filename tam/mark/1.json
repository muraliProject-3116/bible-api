{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "மாற்கு",
     "bookAbbreviation":  "மாற்",
     "chapterNumber":  1,
     "verses":  [
        {
            "reference":  "மாற்கு 1:1",
             "verseNumber":  1,
             "scripture":  "தேவனுடைய குமாரனாகிய இயேசு கிறிஸ்துவினுடைய சுவிசேஷத்தின் ஆரம்பம்."
        },
        {
            "reference":  "மாற்கு 1:2",
             "verseNumber":  2,
             "scripture":  "இதோ, நான் என் தூதனை உமக்கு முன்பாக அனுப்புகிறேன், அவன் உமக்கு முன்னே போய், உமக்கு வழியை ஆயத்தம்பண்ணுவான் என்றும்;"
        },
        {
            "reference":  "மாற்கு 1:3",
             "verseNumber":  3,
             "scripture":  "கர்த்தருக்கு வழியை ஆயத்தப்படுத்துங்கள், அவருக்குப் பாதைகளைச் செவ்வைபண்ணுங்கள் என்று வனாந்தரத்திலே கூப்பிடுகிறவனுடைய சத்தம் உண்டாகும் என்றும், தீர்க்கதரிசன ஆகமங்களில் எழுதியிருக்கிற பிரகாரமாய்;"
        },
        {
            "reference":  "மாற்கு 1:4",
             "verseNumber":  4,
             "scripture":  "யோவான் வனாந்தரத்தில் ஞானஸ்நானங்கொடுத்து, பாவமன்னிப்புக்கென்று மனந்திரும்புதலுக்கேற்ற ஞானஸ்நானத்தைக்குறித்துப் பிரசங்கம்பண்ணிக்கொண்டிருந்தான்."
        },
        {
            "reference":  "மாற்கு 1:5",
             "verseNumber":  5,
             "scripture":  "அப்பொழுது யூதேயா தேசத்தார் அனைவரும் எருசலேம் நகரத்தார் யாவரும், அவனிடத்திற்குப்போய், தங்கள் பாவங்களை அறிக்கையிட்டு, யோர்தான் நதியில் அவனால் ஞானஸ்நானம் பெற்றார்கள்."
        },
        {
            "reference":  "மாற்கு 1:6",
             "verseNumber":  6,
             "scripture":  "யோவான் ஒட்டகமயிர் உடையைத்தரித்து, தன் அரையில் வார்க்கச்சையைக் கட்டிக்கொண்டவனாயும், வெட்டுக்கிளியையும் காட்டுத்தேனையும் புசிக்கிறவனாயும் இருந்தான்."
        },
        {
            "reference":  "மாற்கு 1:7",
             "verseNumber":  7,
             "scripture":  "அவன்: என்னிலும் வல்லவர் ஒருவர் எனக்குப்பின் வருகிறார், அவருடைய பாதரட்சைகளின் வாரைக் குனிந்து அவிழ்க்கிறதற்கும் நான் பாத்திரன் அல்ல."
        },
        {
            "reference":  "மாற்கு 1:8",
             "verseNumber":  8,
             "scripture":  "நான் ஜலத்தினால் உங்களுக்கு ஞானஸ்நானம் கொடுத்தேன்; அவரோ பரிசுத்த ஆவியினால் உங்களுக்கு ஞானஸ்நானம் கொடுப்பார் என்று பிரசங்கித்தான்."
        },
        {
            "reference":  "மாற்கு 1:9",
             "verseNumber":  9,
             "scripture":  "அந்த நாட்களில், இயேசு கலிலேயாவிலுள்ள நாசரேத்தூரிலிருந்து வந்து, யோர்தான் நதியில் யோவானால் ஞானஸ்நானம் பெற்றார்."
        },
        {
            "reference":  "மாற்கு 1:10",
             "verseNumber":  10,
             "scripture":  "அவர் ஜலத்திலிருந்து கரையேறினவுடனே, வானம் திறக்கப்பட்டதையும், ஆவியானவர் புறாவைப்போல் தம்மேல் இறங்குகிறதையும் கண்டார்."
        },
        {
            "reference":  "மாற்கு 1:11",
             "verseNumber":  11,
             "scripture":  "அன்றியும், நீர் என்னுடைய நேசகுமாரன், உம்மில் பிரியமாயிருக்கிறேன் என்று, வானத்திலிருந்து ஒரு சத்தம் உண்டாயிற்று."
        },
        {
            "reference":  "மாற்கு 1:12",
             "verseNumber":  12,
             "scripture":  "உடனே ஆவியானவர் அவரை வனாந்தரத்திற்குப் போகும்படி ஏவினார்."
        },
        {
            "reference":  "மாற்கு 1:13",
             "verseNumber":  13,
             "scripture":  "அவர் வனாந்தரத்திலே நாற்பதுநாள் இருந்து, சாத்தானால் சோதிக்கப்பட்டு, அங்கே காட்டுமிருகங்களின் நடுவிலே சஞ்சரித்துக்கொண்டிருந்தார். தேவதூதர்கள் அவருக்கு ஊழியஞ்செய்தார்கள்."
        },
        {
            "reference":  "மாற்கு 1:14",
             "verseNumber":  14,
             "scripture":  "யோவான் காவலில் வைக்கப்பட்ட பின்பு, இயேசு கலிலேயாவிலே வந்து, தேவனுடைய ராஜ்யத்தின் சுவிசேஷத்தைப் பிரசங்கித்து:"
        },
        {
            "reference":  "மாற்கு 1:15",
             "verseNumber":  15,
             "scripture":  "காலம் நிறைவேறிற்று, தேவனுடைய ராஜ்யம் சமீபமாயிற்று; மனந்திரும்பி, சுவிசேஷத்தை விசுவாசியுங்கள் என்றார்."
        },
        {
            "reference":  "மாற்கு 1:16",
             "verseNumber":  16,
             "scripture":  "அவர் கலிலேயாக் கடலோரமாய் நடந்துபோகையில், மீன்பிடிக்கிறவர்களாயிருந்த சீமோனும், அவன் சகோதரன் அந்திரேயாவும் கடலில் வலைபோட்டுக்கொண்டிருக்கிறபோது அவர்களைக் கண்டார்."
        },
        {
            "reference":  "மாற்கு 1:17",
             "verseNumber":  17,
             "scripture":  "இயேசு அவர்களை நோக்கி: என் பின்னே வாருங்கள், உங்களை மனுஷரைப் பிடிக்கிறவர்களாக்குவேன் என்றார்."
        },
        {
            "reference":  "மாற்கு 1:18",
             "verseNumber":  18,
             "scripture":  "உடனே அவர்கள் தங்கள் வலைகளைவிட்டு, அவருக்குப் பின்சென்றார்கள்."
        },
        {
            "reference":  "மாற்கு 1:19",
             "verseNumber":  19,
             "scripture":  "அவர் அவ்விடம் விட்டுச் சற்று அப்புறம் போனபோது, செபெதேயுவின் குமாரன் யாக்கோபும் அவன் சகோதரன் யோவானும் படவிலே வலைகளைப் பழுதுபார்த்துக்கொண்டிருக்கிறதைக் கண்டு,"
        },
        {
            "reference":  "மாற்கு 1:20",
             "verseNumber":  20,
             "scripture":  "உடனே அவர்களையும் அழைத்தார்; அப்பொழுது அவர்கள் தங்கள் தகப்பனாகிய செபெதேயுவைக் கூலியாட்களோடு படவிலே விட்டு, அவருக்குப் பின்சென்றார்கள்."
        },
        {
            "reference":  "மாற்கு 1:21",
             "verseNumber":  21,
             "scripture":  "பின்பு கப்பர்நகூமுக்குப் போனார்கள். உடனே அவர் ஓய்வுநாளிலே ஜெபஆலயத்திலே பிரவேசித்து, போதகம்பண்ணினார்."
        },
        {
            "reference":  "மாற்கு 1:22",
             "verseNumber":  22,
             "scripture":  "அவர் வேதபாரகரைப்போலப் போதியாமல், அதிகாரமுடையவராய் அவர்களுக்குப் போதித்தபடியினால் அவருடைய போதகத்தைக்குறித்து ஜனங்கள் ஆச்சரியப்பட்டார்கள்."
        },
        {
            "reference":  "மாற்கு 1:23",
             "verseNumber":  23,
             "scripture":  "அவர்களுடைய ஜெபஆலயத்திலே அசுத்த ஆவியுள்ள ஒரு மனுஷன் இருந்தான்."
        },
        {
            "reference":  "மாற்கு 1:24",
             "verseNumber":  24,
             "scripture":  "அவன்: ஐயோ! நசரேயனாகிய இயேசுவே, எங்களுக்கும் உமக்கும் என்ன? எங்களைக் கெடுக்கவா வந்தீர்? உம்மை இன்னார் என்று அறிவேன், நீர் தேவனுடைய பரிசுத்தர் என்று சத்தமிட்டான்."
        },
        {
            "reference":  "மாற்கு 1:25",
             "verseNumber":  25,
             "scripture":  "அதற்கு இயேசு: நீ பேசாமல் இவனைவிட்டுப் புறப்பட்டுப்போ என்று அதை அதட்டினார்."
        },
        {
            "reference":  "மாற்கு 1:26",
             "verseNumber":  26,
             "scripture":  "உடனே அந்த அசுத்த ஆவி அவனை அலைக்கழித்து, மிகுந்த சத்தமிட்டு, அவனைவிட்டுப் போய்விட்டது."
        },
        {
            "reference":  "மாற்கு 1:27",
             "verseNumber":  27,
             "scripture":  "எல்லாரும் ஆச்சரியப்பட்டு: இது என்ன? இந்தப் புதிய உபதேசம் எப்படிப்பட்டது? இவர் அதிகாரத்தோடே அசுத்த ஆவிகளுக்கும் கட்டளையிடுகிறார், அவைகள் இவருக்குக் கீழ்ப்படிகிறதே என்று தங்களுக்குள்ளே ஒருவரோடொருவர் சொல்லிக்கொண்டார்கள்."
        },
        {
            "reference":  "மாற்கு 1:28",
             "verseNumber":  28,
             "scripture":  "அதுமுதல் அவருடைய கீர்த்தி கலிலேயா நாடெங்கும் பிரசித்தமாயிற்று."
        },
        {
            "reference":  "மாற்கு 1:29",
             "verseNumber":  29,
             "scripture":  "உடனே அவர்கள் ஜெபஆலயத்தை விட்டுப் புறப்பட்டு, யாக்கோபோடும் யோவானோடுங்கூட, சீமோன் அந்திரேயா என்பவர்களுடைய வீட்டில் பிரவேசித்தார்கள்."
        },
        {
            "reference":  "மாற்கு 1:30",
             "verseNumber":  30,
             "scripture":  "அங்கே சீமோனுடைய மாமி ஜூரமாய்க் கிடந்தாள்; உடனே அவர்கள் அவளைக்குறித்து அவருக்குச் சொன்னார்கள்."
        },
        {
            "reference":  "மாற்கு 1:31",
             "verseNumber":  31,
             "scripture":  "அவர் கிட்டப்போய், அவள் கையைப் பிடித்து, அவளைத் தூக்கிவிட்டார்; உடனே ஜூரம் அவளை விட்டு நீங்கிற்று; அப்பொழுது அவள் அவர்களுக்குப் பணிவிடைசெய்தாள்."
        },
        {
            "reference":  "மாற்கு 1:32",
             "verseNumber":  32,
             "scripture":  "சாயங்காலமாகிச் சூரியன் அஸ்தமித்தபோது, சகல பிணியாளிகளையும், பிசாசுபிடித்தவர்களையும், அவரிடத்தில் கொண்டுவந்தார்கள்."
        },
        {
            "reference":  "மாற்கு 1:33",
             "verseNumber":  33,
             "scripture":  "பட்டணத்தார் எல்லாரும் வீட்டுவாசலுக்கு முன்பாகக் கூடிவந்தார்கள்."
        },
        {
            "reference":  "மாற்கு 1:34",
             "verseNumber":  34,
             "scripture":  "பலவிதமான வியாதிகளினால் உபத்திரவப்பட்டிருந்த அநேகரை அவர் சொஸ்தமாக்கி, அநேகம் பிசாசுகளையும் துரத்திவிட்டார்; அந்தப் பிசாசுகள் தம்மை அறிந்திருந்தபடியால், அவைகள் பேசுகிறதற்கு அவர் இடங்கொடுக்கவில்லை."
        },
        {
            "reference":  "மாற்கு 1:35",
             "verseNumber":  35,
             "scripture":  "அவர் அதிகாலையில், இருட்டோடே எழுந்து புறப்பட்டு, வனாந்தரமான ஓரிடத்திற்குப்போய், அங்கே ஜெபம்பண்ணினார்."
        },
        {
            "reference":  "மாற்கு 1:36",
             "verseNumber":  36,
             "scripture":  "சீமோனும் அவனோடே இருந்தவர்களும் அவரைப் பின்தொடர்ந்துபோய்,"
        },
        {
            "reference":  "மாற்கு 1:37",
             "verseNumber":  37,
             "scripture":  "அவரைக் கண்டபோது: உம்மை எல்லாரும் தேடுகிறார்கள் என்று சொன்னார்கள்."
        },
        {
            "reference":  "மாற்கு 1:38",
             "verseNumber":  38,
             "scripture":  "அவர்களை அவர் நோக்கி: அடுத்த ஊர்களிலும் நான் பிரசங்கம்பண்ணவேண்டுமாதலால், அவ்விடங்களுக்குப் போவோம் வாருங்கள்; இதற்காகவே புறப்பட்டுவந்தேன் என்று சொல்லி;"
        },
        {
            "reference":  "மாற்கு 1:39",
             "verseNumber":  39,
             "scripture":  "கலிலேயா நாடெங்கும் அவர்களுடைய ஜெபஆலயங்களில் அவர் பிரசங்கம்பண்ணிக்கொண்டும், பிசாசுகளைத் துரத்திக்கொண்டும் இருந்தார்."
        },
        {
            "reference":  "மாற்கு 1:40",
             "verseNumber":  40,
             "scripture":  "அப்பொழுது குஷ்டரோகி ஒருவன் அவரிடத்தில் வந்து, அவர் முன்பாக முழங்கால்படியிட்டு: உமக்குச் சித்தமானால் என்னைச் சுத்தமாக்க உம்மால் ஆகும் என்று வேண்டிக்கொண்டான்."
        },
        {
            "reference":  "மாற்கு 1:41",
             "verseNumber":  41,
             "scripture":  "இயேசு மனதுருகி, கையை நீட்டி, அவனைத் தொட்டு: எனக்குச் சித்தமுண்டு, சுத்தமாகு என்றார்."
        },
        {
            "reference":  "மாற்கு 1:42",
             "verseNumber":  42,
             "scripture":  "இப்படி அவர் சொன்னவுடனே, குஷ்டரோகம் அவனைவிட்டு நீங்கிற்று, அவன் சுத்தமானான்."
        },
        {
            "reference":  "மாற்கு 1:43",
             "verseNumber":  43,
             "scripture":  "அப்பொழுது அவர் அவனை நோக்கி: நீ இதை ஒருவருக்கும் சொல்லாதபடிக்கு எச்சரிக்கையாயிரு;"
        },
        {
            "reference":  "மாற்கு 1:44",
             "verseNumber":  44,
             "scripture":  "ஆயினும் நீ போய், ஆசாரியனுக்கு உன்னைக் காண்பித்து, நீ சுத்தமானதினிமித்தம், மோசே கட்டளையிட்டிருக்கிறவைகளை அவர்களுக்குச் சாட்சியாகச் செலுத்து என்று கண்டிப்பாய்ச் சொல்லி, உடனே அவனை அனுப்பிவிட்டார்."
        },
        {
            "reference":  "மாற்கு 1:45",
             "verseNumber":  45,
             "scripture":  "அவனோ புறப்பட்டுப்போய்; இந்தச் சங்கதி எங்கும் விளங்கும்படியாகப் பிரசித்தம் பண்ணத்தொடங்கினான். அதினால் அவர் வெளியரங்கமாய்ப் பட்டணத்தில் பிரவேசிக்கக்கூடாமல், வெளியே வனாந்தரமான இடங்களில் தங்கியிருந்தார்; எத்திசையிலுமிருந்து ஜனங்கள் அவரிடத்திற்கு வந்தார்கள்."
        }
    ]
}