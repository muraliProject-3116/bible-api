{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "பிரசங்கி", "bookAbbreviation": "பிர", "chapterNumber": 1, "verses": [{"reference": "பிரசங்கி 1:1", "verseNumber": 1, "scripture": "தாவீதின் குமாரனும் எருசலேமின் ராஜாவுமாகிய பிரசங்கியின் வாக்கியங்கள்."},{"reference": "பிரசங்கி 1:2", "verseNumber": 2, "scripture": "மாயை, மாயை, எல்லாம் மாயை என்று பிரசங்கி சொல்லுகிறான்."},{"reference": "பிரசங்கி 1:3", "verseNumber": 3, "scripture": "சூரியனுக்குக் கீழே மனுஷன் படுகிற எல்லாப் பிரயாசத்தினாலும் அவனுக்குப் பலன் என்ன?"},{"reference": "பிரசங்கி 1:4", "verseNumber": 4, "scripture": "ஒரு சந்ததி போகிறது, மறு சந்ததி வருகிறது; பூமியோ என்றைக்கும் நிலைத்திருக்கிறது."},{"reference": "பிரசங்கி 1:5", "verseNumber": 5, "scripture": "சூரியன் உதிக்கிறது, சூரியன் அஸ்தமிக்கிறது; தான் உதித்த இடத்திற்கே அது திரும்பவும் தீவிரிக்கிறது."},{"reference": "பிரசங்கி 1:6", "verseNumber": 6, "scripture": "காற்று தெற்கே போய், வடக்கேயுஞ்சுற்றி, சுழன்று சுழன்று அடித்து, தான் சுற்றின இடத்துக்கே திரும்பவும் வரும்."},{"reference": "பிரசங்கி 1:7", "verseNumber": 7, "scripture": "எல்லா நதிகளும் சமுத்திரத்திலே ஓடி விழுந்தும் சமுத்திரம் நிரம்பாது; தாங்கள் உற்பத்தியான இடத்திற்கே நதிகள் மறுபடியும் திரும்பும்."},{"reference": "பிரசங்கி 1:8", "verseNumber": 8, "scripture": "எல்லாம் வருத்தத்தினால் நிறைந்திருக்கிறது; அது மனுஷரால் சொல்லிமுடியாது; காண்கிறதினால் கண் திருப்தியாகிறதில்லை, கேட்கிறதினால் செவி நிரப்பப்படுகிறதுமில்லை."},{"reference": "பிரசங்கி 1:9", "verseNumber": 9, "scripture": "முன் இருந்ததே இனிமேலும் இருக்கும்; முன் செய்யப்பட்டதே பின்னும் செய்யப்படும்; சூரியனுக்குக் கீழே நூதனமானது ஒன்றுமில்லை."},{"reference": "பிரசங்கி 1:10", "verseNumber": 10, "scripture": "இதைப் பார், இது நூதனம் என்று சொல்லப்படத்தக்க காரியம் ஒன்றுண்டோ? அது நமக்கு முன்னுள்ள பூர்வகாலங்களிலும் இருந்ததே."},{"reference": "பிரசங்கி 1:11", "verseNumber": 11, "scripture": "முன் இருந்தவைகளைப்பற்றி ஞாபகம் இல்லை; அப்படியே பின்வரும் காரியங்களைப்பற்றியும் இனி மேலிருப்பவர்களுக்கு ஞாபகம் இராது."},{"reference": "பிரசங்கி 1:12", "verseNumber": 12, "scripture": "பிரசங்கியாகிய நான் எருசலேமில் இஸ்ரவேலருக்கு ராஜாவாயிருந்தேன்."},{"reference": "பிரசங்கி 1:13", "verseNumber": 13, "scripture": "வானத்தின்கீழ் நடப்பதையெல்லாம் ஞானமாய் விசாரித்து ஆராய்ச்சி செய்கிறதற்கு என் மனதைப் பிரயோகம்பண்ணினேன்; மனுபுத்திரர் இந்தக் கடுந்தொல்லையில் அடிபடும்படிக்கு தேவன் அதை அவர்களுக்கு நியமித்திருக்கிறார்."},{"reference": "பிரசங்கி 1:14", "verseNumber": 14, "scripture": "சூரியனுக்குக் கீழே செய்யப்படுகிற காரியங்களையெல்லாம் கவனித்துப் பார்த்தேன்; இதோ, எல்லாம் மாயையும், மனதுக்குச் சஞ்சலமுமாயிருக்கிறது."},{"reference": "பிரசங்கி 1:15", "verseNumber": 15, "scripture": "கோணலானதை நேராக்கக்கூடாது; குறைவானதை எண்ணிமுடியாது."},{"reference": "பிரசங்கி 1:16", "verseNumber": 16, "scripture": "இதோ, நான் பெரியவனாயிருந்து, எனக்குமுன் எருசலேமிலிருந்த எல்லாரைப்பார்க்கிலும் ஞானமடைந்து தேறினேன்; என் மனம் மிகுந்த ஞானத்தையும் அறிவையும் கண்டறிந்தது என்று நான் என் உள்ளத்திலே சொல்லிக்கொண்டேன்."},{"reference": "பிரசங்கி 1:17", "verseNumber": 17, "scripture": "ஞானத்தை அறிகிறதற்கும், பைத்தியத்தையும் மதியீனத்தையும் அறிகிறதற்கும், நான் என் மனதைப் பிரயோகம்பண்ணினேன்; இதுவும் மனதுக்குச் சஞ்சலமாயிருக்கிறதென்று கண்டேன்."},{"reference": "பிரசங்கி 1:18", "verseNumber": 18, "scripture": "அதிக ஞானத்திலே அதிக சலிப்புண்டு; அறிவுபெருத்தவன் நோவுபெருத்தவன்."}]}