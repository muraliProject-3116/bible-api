{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "யோவான்",
     "bookAbbreviation":  "யோ",
     "chapterNumber":  1,
     "verses":  [
        {
            "reference":  "யோவான் 1:1",
             "verseNumber":  1,
             "scripture":  "ஆதியிலே வார்த்தை இருந்தது, அந்த வார்த்தை தேவனிடத்திலிருந்தது, அந்த வார்த்தை தேவனாயிருந்தது."
        },
        {
            "reference":  "யோவான் 1:2",
             "verseNumber":  2,
             "scripture":  "அவர் ஆதியிலே தேவனோடிருந்தார்."
        },
        {
            "reference":  "யோவான் 1:3",
             "verseNumber":  3,
             "scripture":  "சகலமும் அவர் மூலமாய் உண்டாயிற்று; உண்டானதொன்றும் அவராலேயல்லாமல் உண்டாகவில்லை."
        },
        {
            "reference":  "யோவான் 1:4",
             "verseNumber":  4,
             "scripture":  "அவருக்குள் ஜீவன் இருந்தது, அந்த ஜீவன் மனுஷருக்கு ஒளியாயிருந்தது."
        },
        {
            "reference":  "யோவான் 1:5",
             "verseNumber":  5,
             "scripture":  "அந்த ஒளி இருளிலே பிரகாசிக்கிறது; இருளானது அதைப் பற்றிக்கொள்ளவில்லை."
        },
        {
            "reference":  "யோவான் 1:6",
             "verseNumber":  6,
             "scripture":  "தேவனால் அனுப்பப்பட்ட ஒரு மனுஷன் இருந்தான், அவன் பேர் யோவான்."
        },
        {
            "reference":  "யோவான் 1:7",
             "verseNumber":  7,
             "scripture":  "அவன் தன்னால் எல்லாரும் விசுவாசிக்கும்படி அந்த ஒளியைக்குறித்துச் சாட்சிகொடுக்க சாட்சியாக வந்தான்."
        },
        {
            "reference":  "யோவான் 1:8",
             "verseNumber":  8,
             "scripture":  "அவன் அந்த ஒளியல்ல, அந்த ஒளியைக்குறித்துச் சாட்சிகொடுக்க வந்தவனாயிருந்தான்."
        },
        {
            "reference":  "யோவான் 1:9",
             "verseNumber":  9,
             "scripture":  "உலகத்திலே வந்து எந்த மனுஷனையும் பிரகாசிப்பிக்கிற ஒளியே அந்த மெய்யான ஒளி."
        },
        {
            "reference":  "யோவான் 1:10",
             "verseNumber":  10,
             "scripture":  "அவர் உலகத்தில் இருந்தார், உலகம் அவர் மூலமாய் உண்டாயிற்று, உலகமோ அவரை அறியவில்லை."
        },
        {
            "reference":  "யோவான் 1:11",
             "verseNumber":  11,
             "scripture":  "அவர் தமக்குச் சொந்தமானதிலே வந்தார், அவருக்குச் சொந்தமானவர்களோ அவரை ஏற்றுக்கொள்ளவில்லை."
        },
        {
            "reference":  "யோவான் 1:12",
             "verseNumber":  12,
             "scripture":  "அவருடைய நாமத்தின்மேல் விசுவாசமுள்ளவர்களாய் அவரை ஏற்றுக்கொண்டவர்கள் எத்தனை பேர்களோ, அத்தனை பேர்களும் தேவனுடைய பிள்ளைகளாகும்படி, அவர்களுக்கு அதிகாரங்கொடுத்தார்."
        },
        {
            "reference":  "யோவான் 1:13",
             "verseNumber":  13,
             "scripture":  "அவர்கள், இரத்தத்தினாலாவது மாம்ச சித்தத்தினாலாவது புருஷனுடைய சித்தத்தினாலாவது பிறவாமல், தேவனாலே பிறந்தவர்கள்."
        },
        {
            "reference":  "யோவான் 1:14",
             "verseNumber":  14,
             "scripture":  "அந்த வார்த்தை மாம்சமாகி, கிருபையினாலும் சத்தியத்தினாலும் நிறைந்தவராய், நமக்குள்ளே வாசம் பண்ணினார்; அவருடைய மகிமையைக் கண்டோம்; அது பிதாவுக்கு ஒரேபேறானவருடைய மகிமைக்கு ஏற்ற மகிமையாகவே இருந்தது."
        },
        {
            "reference":  "யோவான் 1:15",
             "verseNumber":  15,
             "scripture":  "யோவான் அவரைக்குறித்துச் சாட்சிகொடுத்து: எனக்குப் பின்வருகிறவர் எனக்கு முன்னிருந்தவர், ஆகையால் அவர் என்னிலும் மேன்மையுள்ளவர் என்று நான் சொல்லியிருந்தேனே, அவர் இவர்தான் என்று சத்தமிட்டுக் கூறினான்."
        },
        {
            "reference":  "யோவான் 1:16",
             "verseNumber":  16,
             "scripture":  "அவருடைய பரிபூரணத்தினால் நாம் எல்லாரும் கிருபையின்மேல் கிருபைபெற்றோம்."
        },
        {
            "reference":  "யோவான் 1:17",
             "verseNumber":  17,
             "scripture":  "எப்படியெனில் நியாயப்பிரமாணம் மோசேயின் மூலமாய்க் கொடுக்கப்பட்டது, கிருபையும் சத்தியமும் இயேசுகிறிஸ்துவின் மூலமாய் உண்டாயின."
        },
        {
            "reference":  "யோவான் 1:18",
             "verseNumber":  18,
             "scripture":  "தேவனை ஒருவனும் ஒருக்காலுங் கண்டதில்லை, பிதாவின் மடியிலிருக்கிற ஒரேபேறான குமாரனே அவரை வெளிப்படுத்தினார்."
        },
        {
            "reference":  "யோவான் 1:19",
             "verseNumber":  19,
             "scripture":  "எருசலேமிலிருந்து யூதர்கள் ஆசாரியரையும் லேவியரையும் யோவானிடத்தில் அனுப்பி: நீர் யார் என்று கேட்டபொழுது,"
        },
        {
            "reference":  "யோவான் 1:20",
             "verseNumber":  20,
             "scripture":  "அவன் மறுதலியாமல் அறிக்கையிட்டதுமன்றி, நான் கிறிஸ்து அல்ல என்றும் அறிக்கையிட்டான்."
        },
        {
            "reference":  "யோவான் 1:21",
             "verseNumber":  21,
             "scripture":  "அப்பொழுது அவர்கள்: பின்னை யார்? நீர் எலியாவா என்று கேட்டார்கள். அதற்கு: நான் அவன் அல்ல என்றான். நீர் தீர்க்கதரிசியானவரா என்று கேட்டார்கள். அதற்கும்: அல்ல என்றான்."
        },
        {
            "reference":  "யோவான் 1:22",
             "verseNumber":  22,
             "scripture":  "அவர்கள் பின்னும் அவனை நோக்கி: நீர் யார்? எங்களை அனுப்பினவர்களுக்கு நாங்கள் உத்தரவு சொல்லும்படிக்கு, உம்மைக்குறித்து என்ன சொல்லுகிறீர் என்று கேட்டார்கள்."
        },
        {
            "reference":  "யோவான் 1:23",
             "verseNumber":  23,
             "scripture":  "அதற்கு அவன்: கர்த்தருக்கு வழியைச் செவ்வைப்பண்ணுங்கள் என்று ஏசாயா தீர்க்கதரிசி சொன்னபடியே, நான் வனாந்தரத்திலே கூப்பிடுகிறவனுடைய சத்தமாயிருக்கிறேன் என்றான்."
        },
        {
            "reference":  "யோவான் 1:24",
             "verseNumber":  24,
             "scripture":  "அனுப்பப்பட்டவர்கள் பரிசேயராயிருந்தார்கள்."
        },
        {
            "reference":  "யோவான் 1:25",
             "verseNumber":  25,
             "scripture":  "அவர்கள் அவனை நோக்கி: நீர் கிறிஸ்துவுமல்ல, எலியாவுமல்ல, தீர்க்கதரிசியானவருமல்லவென்றால், ஏன் ஞானஸ்நானங்கொடுக்கிறீர் என்று கேட்டார்கள்."
        },
        {
            "reference":  "யோவான் 1:26",
             "verseNumber":  26,
             "scripture":  "யோவான் அவர்களுக்குப் பிரதியுத்தரமாக: நான் ஜலத்தினாலே ஞானஸ்நானங்கொடுக்கிறேன்; நீங்கள் அறியாதிருக்கிற ஒருவர் உங்கள் நடுவிலே நிற்கிறார்."
        },
        {
            "reference":  "யோவான் 1:27",
             "verseNumber":  27,
             "scripture":  "அவர் எனக்குப் பின்வந்தும் என்னிலும் மேன்மையுள்ளவர்; அவருடைய பாதரட்சையின் வாரை அவிழ்ப்பதற்கும் நான் பாத்திரனல்ல என்றான்."
        },
        {
            "reference":  "யோவான் 1:28",
             "verseNumber":  28,
             "scripture":  "இவைகள் யோர்தானுக்கு அக்கரையில் யோவான் ஞானஸ்நானங்கொடுத்த பெத்தாபராவிலே நடந்தன."
        },
        {
            "reference":  "யோவான் 1:29",
             "verseNumber":  29,
             "scripture":  "மறுநாளிலே யோவான் இயேசுவைத் தன்னிடத்தில் வரக்கண்டு: இதோ, உலகத்தின் பாவத்தைச் சுமந்துதீர்க்கிற தேவ ஆட்டுக்குட்டி."
        },
        {
            "reference":  "யோவான் 1:30",
             "verseNumber":  30,
             "scripture":  "எனக்குப்பின் ஒருவர் வருகிறார், அவர் எனக்கு முன்னிருந்தபடியால் என்னிலும் மேன்மையுள்ளவரென்று நான் சொன்னேனே, அவர் இவர்தான்."
        },
        {
            "reference":  "யோவான் 1:31",
             "verseNumber":  31,
             "scripture":  "நானும் இவரை அறியாதிருந்தேன்; இவர் இஸ்ரவேலுக்கு வெளிப்படும் பொருட்டாக, நான் ஜலத்தினாலே ஞானஸ்நானங்கொடுக்கவந்தேன் என்றான்."
        },
        {
            "reference":  "யோவான் 1:32",
             "verseNumber":  32,
             "scripture":  "பின்னும் யோவான் சாட்சியாகச் சொன்னது: ஆவியானவர் புறாவைப்போல வானத்திலிருந்திறங்கி, இவர்மேல் தங்கினதைக் கண்டேன்."
        },
        {
            "reference":  "யோவான் 1:33",
             "verseNumber":  33,
             "scripture":  "நானும் இவரை அறியாதிருந்தேன்; ஆனாலும் ஜலத்தினால் ஞானஸ்நானங்கொடுக்கும்படி என்னை அனுப்பினவர்: ஆவியானவர் இறங்கி யார்மேல் தங்குவதை நீ காண்பாயோ, அவரே பரிசுத்த ஆவியினால் ஞானஸ்நானங்கொடுக்கிறவர் என்று எனக்குச் சொல்லியிருந்தார்."
        },
        {
            "reference":  "யோவான் 1:34",
             "verseNumber":  34,
             "scripture":  "அந்தப்படியே நான் கண்டு, இவரே தேவனுடைய குமாரன் என்று சாட்சிகொடுத்துவருகிறேன் என்றான்."
        },
        {
            "reference":  "யோவான் 1:35",
             "verseNumber":  35,
             "scripture":  "மறுநாளிலே யோவானும் அவனுடைய சீஷரில் இரண்டுபேரும் நிற்கும்போது,"
        },
        {
            "reference":  "யோவான் 1:36",
             "verseNumber":  36,
             "scripture":  "இயேசு நடந்துபோகிறதை அவன் கண்டு: இதோ, தேவ ஆட்டுக்குட்டி என்றான்."
        },
        {
            "reference":  "யோவான் 1:37",
             "verseNumber":  37,
             "scripture":  "அவன் அப்படிச் சொன்னதை அவ்விரண்டு சீஷருங்கேட்டு, இயேசுவுக்குப் பின்சென்றார்கள்."
        },
        {
            "reference":  "யோவான் 1:38",
             "verseNumber":  38,
             "scripture":  "இயேசு திரும்பி, அவர்கள் பின் செல்லுகிறதைக் கண்டு: என்ன தேடுகிறீர்கள் என்றார். அதற்கு அவர்கள்: ரபீ, நீர் எங்கே தங்கியிருக்கிறீர் என்று கேட்டார்கள்; ரபீ என்பதற்குப் போதகரே என்று அர்த்தமாம்."
        },
        {
            "reference":  "யோவான் 1:39",
             "verseNumber":  39,
             "scripture":  "அவர்: வந்து பாருங்கள் என்றார். அவர்கள் வந்து அவர் தங்கியிருந்த இடத்தைக் கண்டு, அன்றையதினம் அவரிடத்தில் தங்கினார்கள். அப்பொழுது ஏறக்குறையப் பத்துமணி வேளையாயிருந்தது."
        },
        {
            "reference":  "யோவான் 1:40",
             "verseNumber":  40,
             "scripture":  "யோவான் சொன்னதைக் கேட்டு, அவருக்குப் பின்சென்ற இரண்டுபேரில் ஒருவன் சீமோன் பேதுருவின் சகோதரனாகிய அந்திரேயா என்பவன்."
        },
        {
            "reference":  "யோவான் 1:41",
             "verseNumber":  41,
             "scripture":  "அவன் முதலாவது தன் சகோதரனாகிய சீமோனைக் கண்டு: மேசியாவைக் கண்டோம் என்று சொன்னான்; மேசியா என்பதற்குக் கிறிஸ்து என்று அர்த்தமாம்."
        },
        {
            "reference":  "யோவான் 1:42",
             "verseNumber":  42,
             "scripture":  "பின்பு, அவனை இயேசுவினிடத்தில் கூட்டிக்கொண்டுவந்தான். இயேசு அவனைப் பார்த்து: நீ யோனாவின் மகனாகிய சீமோன், நீ கேபா என்னப்படுவாய் என்றார்; கேபா என்பதற்குப் பேதுரு என்று அர்த்தமாம்."
        },
        {
            "reference":  "யோவான் 1:43",
             "verseNumber":  43,
             "scripture":  "மறுநாளிலே இயேசு கலிலேயாவுக்குப்போக மனதாயிருந்து, பிலிப்புவைக்கண்டு: நீ எனக்குப் பின்சென்று வா என்றார்."
        },
        {
            "reference":  "யோவான் 1:44",
             "verseNumber":  44,
             "scripture":  "பிலிப்பென்பவன் அந்திரேயா பேதுரு என்பவர்களுடைய ஊராகிய பெத்சாயிதா பட்டணத்தான்."
        },
        {
            "reference":  "யோவான் 1:45",
             "verseNumber":  45,
             "scripture":  "பிலிப்பு நாத்தான்வேலைக் கண்டு: நியாயப்பிரமாணத்திலே மோசேயும் தீர்க்கதரிசிகளும் எழுதியிருக்கிறவரைக் கண்டோம்; அவர் யோசேப்பின் குமாரனும் நாசரேத்தூரானுமாகிய இயேசுவே என்றான்."
        },
        {
            "reference":  "யோவான் 1:46",
             "verseNumber":  46,
             "scripture":  "அதற்கு நாத்தான்வேல்: நாசரேத்திலிருந்து யாதொரு நன்மை உண்டாகக்கூடுமா என்றான். அதற்குப் பிலிப்பு: வந்து பார் என்றான்."
        },
        {
            "reference":  "யோவான் 1:47",
             "verseNumber":  47,
             "scripture":  "இயேசு நாத்தான்வேலைத் தம்மிடத்தில் வரக்கண்டு அவனைக்குறித்து: இதோ, கபடற்ற உத்தம இஸ்ரவேலன் என்றார்."
        },
        {
            "reference":  "யோவான் 1:48",
             "verseNumber":  48,
             "scripture":  "அதற்கு நாத்தான்வேல்: நீர் என்னை எப்படி அறிவீர் என்றான். இயேசு அவனை நோக்கி: பிலிப்பு உன்னை அழைக்கிறதற்குமுன்னே, நீ அத்திமரத்தின் கீழிருக்கும்போது உன்னைக் கண்டேன் என்றார்."
        },
        {
            "reference":  "யோவான் 1:49",
             "verseNumber":  49,
             "scripture":  "அதற்கு நாத்தான்வேல்: ரபீ, நீர் தேவனுடைய குமாரன், நீர் இஸ்ரவேலின் ராஜா என்றான்."
        },
        {
            "reference":  "யோவான் 1:50",
             "verseNumber":  50,
             "scripture":  "இயேசு அவனுக்குப் பிரதியுத்தரமாக: அத்திமரத்தின் கீழே உன்னைக் கண்டேன் என்று நான் உனக்குச் சொன்னதினாலேயா விசுவாசிக்கிறாய்; இதிலும் பெரிதானவைகளைக் காண்பாய் என்றார்."
        },
        {
            "reference":  "யோவான் 1:51",
             "verseNumber":  51,
             "scripture":  "பின்னும், அவர் அவனை நோக்கி: வானம் திறந்திருக்கிறதையும், தேவதூதர்கள் மனுஷகுமாரனிடத்திலிருந்து ஏறுகிறதையும் இறங்குகிறதையும் நீங்கள் இதுமுதல் காண்பீர்கள் என்று மெய்யாகவே மெய்யாகவே உங்களுக்குச் சொல்லுகிறேன் என்றார்."
        }
    ]
}