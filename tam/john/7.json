{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "யோவான்",
     "bookAbbreviation":  "யோ",
     "chapterNumber":  7,
     "verses":  [
        {
            "reference":  "யோவான் 7:1",
             "verseNumber":  1,
             "scripture":  "இவைகளுக்குப்பின்பு, யூதர்கள் இயேசுவைக் கொலைசெய்ய வகைதேடினபடியால், அவர் யூதேயாவிலே சஞ்சரிக்கமனதில்லாமல் கலிலேயாவிலே சஞ்சரித்து வந்தார்."
        },
        {
            "reference":  "யோவான் 7:2",
             "verseNumber":  2,
             "scripture":  "யூதருடைய கூடாரப்பண்டிகை சமீபமாயிருந்தது."
        },
        {
            "reference":  "யோவான் 7:3",
             "verseNumber":  3,
             "scripture":  "அப்பொழுது அவருடைய சகோதரர் அவரை நோக்கி: நீர் செய்கிற கிரியைகளை உம்முடைய சீஷர்களும் பார்க்கும்படி, இவ்விடம்விட்டு யூதேயாவுக்குப்போம்."
        },
        {
            "reference":  "யோவான் 7:4",
             "verseNumber":  4,
             "scripture":  "பிரபலமாயிருக்க விரும்புகிற எவனும் அந்தரங்கத்திலே ஒன்றையும் செய்யமாட்டான்; நீர் இப்படிப்பட்டவைகளைச் செய்தால் உலகத்துக்கு உம்மை வெளிப்படுத்தும் என்றார்கள்."
        },
        {
            "reference":  "யோவான் 7:5",
             "verseNumber":  5,
             "scripture":  "அவருடைய சகோதரரும் அவரை விசுவாசியாதபடியால் இப்படிச் சொன்னார்கள்."
        },
        {
            "reference":  "யோவான் 7:6",
             "verseNumber":  6,
             "scripture":  "இயேசு அவர்களை நோக்கி: என் வேளை இன்னும் வரவில்லை, உங்கள் வேளையோ எப்பொழுதும் ஆயத்தமாயிருக்கிறது."
        },
        {
            "reference":  "யோவான் 7:7",
             "verseNumber":  7,
             "scripture":  "உலகம் உங்களைப் பகைக்கமாட்டாது; அதின் கிரியைகள் பொல்லாதவைகளாயிருக்கிறதென்று நான் சாட்சிகொடுக்கிறபடியினாலே அது என்னைப் பகைக்கிறது."
        },
        {
            "reference":  "யோவான் 7:8",
             "verseNumber":  8,
             "scripture":  "நீங்கள் இந்தப் பண்டிகைக்குப் போங்கள்; என் வேளை இன்னும் வராதபடியால் நான் இந்தப் பண்டிகைக்கு இப்பொழுது போகிறதில்லை என்றார்."
        },
        {
            "reference":  "யோவான் 7:9",
             "verseNumber":  9,
             "scripture":  "இவைகளை அவர்களுடனே சொல்லி, பின்னுங் கலிலேயாவிலே தங்கினார்."
        },
        {
            "reference":  "யோவான் 7:10",
             "verseNumber":  10,
             "scripture":  "அவருடைய சகோதரர் போனபின்பு, அவர் வெளியரங்கமாய்ப் போகாமல் அந்தரங்கமாய்ப் பண்டிகைக்குப் போனார்."
        },
        {
            "reference":  "யோவான் 7:11",
             "verseNumber":  11,
             "scripture":  "பண்டிகையிலே யூதர்கள் அவரைத்தேடி: அவர் எங்கேயிருக்கிறார் என்றார்கள்."
        },
        {
            "reference":  "யோவான் 7:12",
             "verseNumber":  12,
             "scripture":  "ஜனங்களுக்குள்ளே அவரைக்குறித்து முறுமுறுப்புண்டாயிற்று. சிலர்: அவர் நல்லவர் என்றார்கள். வேறுசிலர்: அப்படியல்ல, அவன் ஜனங்களை வஞ்சிக்கிறவன் என்று சொல்லிக்கொண்டார்கள்."
        },
        {
            "reference":  "யோவான் 7:13",
             "verseNumber":  13,
             "scripture":  "ஆனாலும் யூதருக்குப் பயந்திருந்ததினாலே, ஒருவனும் அவரைக்குறித்துத் தாராளமாய்ப் பேசவில்லை."
        },
        {
            "reference":  "யோவான் 7:14",
             "verseNumber":  14,
             "scripture":  "பாதிப்பண்டிகையானபோது, இயேசு தேவாலயத்துக்குப்போய், உபதேசம்பண்ணினார்."
        },
        {
            "reference":  "யோவான் 7:15",
             "verseNumber":  15,
             "scripture":  "அப்பொழுது யூதர்கள்: இவர் கல்லாதவராயிருந்தும் வேத எழுத்துக்களை எப்படி அறிந்திருக்கிறார் என்று ஆச்சரியப்பட்டார்கள்."
        },
        {
            "reference":  "யோவான் 7:16",
             "verseNumber":  16,
             "scripture":  "இயேசு அவர்களுக்குப் பிரதியுத்தரமாக: என் உபதேசம் என்னுடையதாயிராமல், என்னை அனுப்பினவருடையதாயிருக்கிறது."
        },
        {
            "reference":  "யோவான் 7:17",
             "verseNumber":  17,
             "scripture":  "அவருடைய சித்தத்தின்படி செய்யமனதுள்ளவனெவனோ அவன் இந்த உபதேசம் தேவனால் உண்டாயிருக்கிறதோ, நான் சுயமாய்ப் பேசுகிறேனோ என்று அறிந்துகொள்ளுவான்."
        },
        {
            "reference":  "யோவான் 7:18",
             "verseNumber":  18,
             "scripture":  "சுயமாய்ப் பேசுகிறவன் தன் சுயமகிமையைத் தேடுகிறான், தன்னை அனுப்பினவரின் மகிமையைத் தேடுகிறவனோ உண்மையுள்ளவனாயிருக்கிறான், அவனிடத்தில் அநீதியில்லை."
        },
        {
            "reference":  "யோவான் 7:19",
             "verseNumber":  19,
             "scripture":  "மோசே நியாயப்பிரமாணத்தை உங்களுக்குக் கொடுக்கவில்லையா? அப்படியிருந்தும் உங்களில் ஒருவனும் அந்த நியாயப்பிரமாணத்தின்படி நடக்கிறதில்லை; நீங்கள் ஏன் என்னைக் கொலைசெய்யத் தேடுகிறீர்கள் என்றார்."
        },
        {
            "reference":  "யோவான் 7:20",
             "verseNumber":  20,
             "scripture":  "ஜனங்கள் அவருக்குப் பிரதியுத்தரமாக: நீ பிசாசுபிடித்தவன்; உன்னைக் கொலைசெய்யத் தேடுகிறவன் யார் என்றார்கள்."
        },
        {
            "reference":  "யோவான் 7:21",
             "verseNumber":  21,
             "scripture":  "இயேசு அவர்களை நோக்கி: ஒரே கிரியையைச் செய்தேன், அதைக்குறித்து எல்லாரும் ஆச்சரியப்படுகிறீர்கள்."
        },
        {
            "reference":  "யோவான் 7:22",
             "verseNumber":  22,
             "scripture":  "விருத்தசேதனம் மோசேயினால் உண்டாகாமல், பிதாக்களால் உண்டாயிற்று; பின்பு மோசே அதை உங்களுக்கு நியமித்தான்; நீங்கள் ஓய்வுநாளிலும் மனுஷனை விருத்தசேதனம்பண்ணுகிறீர்கள்."
        },
        {
            "reference":  "யோவான் 7:23",
             "verseNumber":  23,
             "scripture":  "மோசேயின் நியாயப்பிரமாணம் மீறப்படாதபடிக்கு ஓய்வுநாளில் மனுஷன் விருத்தசேதனம் பெறலாமென்றால், நான் ஓய்வுநாளில் ஒரு மனுஷனை முழுவதும் சுகமாக்கினதினாலே என்மேல் எரிச்சலாயிருக்கலாமா?"
        },
        {
            "reference":  "யோவான் 7:24",
             "verseNumber":  24,
             "scripture":  "தோற்றத்தின்படி தீர்ப்புச்செய்யாமல், நீதியின்படி தீர்ப்புச்செய்யுங்கள் என்றார்."
        },
        {
            "reference":  "யோவான் 7:25",
             "verseNumber":  25,
             "scripture":  "அப்பொழுது எருசலேம் நகரத்தாரில் சிலர்: இவனையல்லவா கொலைசெய்யத் தேடுகிறார்கள்?"
        },
        {
            "reference":  "யோவான் 7:26",
             "verseNumber":  26,
             "scripture":  "இதோ, இவன் தாராளமாய்ப் பேசுகிறானே, ஒருவரும் இவனுக்கு ஒன்றும் சொல்லுகிறதில்லையே, மெய்யாய் இவன் கிறிஸ்துதான் என்று அதிகாரிகள் நிச்சயமாக அறிந்திருக்கிறார்களோ?"
        },
        {
            "reference":  "யோவான் 7:27",
             "verseNumber":  27,
             "scripture":  "இவன் இன்ன இடத்திலிருந்து வந்தவனென்று நாம் அறிந்திருக்கிறோம், கிறிஸ்து வரும்போதோ, அவர் இன்ன இடத்திலிருந்து வருகிறவரென்று ஒருவனும் அறியமாட்டானே என்றார்கள்."
        },
        {
            "reference":  "யோவான் 7:28",
             "verseNumber":  28,
             "scripture":  "அப்பொழுது இயேசு தேவாலயத்தில் உபதேசிக்கையில் சத்தமிட்டு: நீங்கள் என்னை அறிவீர்கள், நான் எங்கேயிருந்து வந்தேனென்றும் அறிவீர்கள்; நான் என்சுயமாய் வரவில்லை, என்னை அனுப்பினவர் சத்தியமுள்ளவர், அவரை நீங்கள் அறியாதிருக்கிறீர்கள்."
        },
        {
            "reference":  "யோவான் 7:29",
             "verseNumber":  29,
             "scripture":  "நான் அவரால் வந்திருக்கிறபடியினாலும், அவர் என்னை அனுப்பியிருக்கிறபடியினாலும், நானே அவரை அறிந்திருக்கிறேன் என்றார்."
        },
        {
            "reference":  "யோவான் 7:30",
             "verseNumber":  30,
             "scripture":  "அப்பொழுது அவரைப் பிடிக்க வகைதேடினார்கள்; ஆனாலும் அவருடைய வேளை இன்னும் வராதபடியினால் ஒருவனும் அவர்மேல் கைபோடவில்லை."
        },
        {
            "reference":  "யோவான் 7:31",
             "verseNumber":  31,
             "scripture":  "ஜனங்களில் அநேகர் அவரை விசுவாசித்து: கிறிஸ்து வரும்போது, இவர் செய்கிற அற்புதங்களைப்பார்க்கிலும் அதிகம் செய்வாரோ என்றார்கள்."
        },
        {
            "reference":  "யோவான் 7:32",
             "verseNumber":  32,
             "scripture":  "ஜனங்கள் அவரைக்குறித்து இப்படி முறுமுறுக்கிறதைப் பரிசேயர் கேட்டபொழுது, அவரைப் பிடித்துக்கொண்டு வரும்படிக்குப் பரிசேயரும் பிரதான ஆசாரியரும் சேவகரை அனுப்பினார்கள்."
        },
        {
            "reference":  "யோவான் 7:33",
             "verseNumber":  33,
             "scripture":  "அப்பொழுது இயேசு அவர்களை நோக்கி: இன்னுங்கொஞ்சக்காலம் நான் உங்களுடனேகூட இருந்து, பின்பு என்னை அனுப்பினவரிடத்திற்குப் போகிறேன்."
        },
        {
            "reference":  "யோவான் 7:34",
             "verseNumber":  34,
             "scripture":  "நீங்கள் என்னைத் தேடுவீர்கள், ஆனாலும் என்னைக் காணமாட்டீர்கள்; நான் இருக்கும் இடத்திற்கு நீங்கள் வரவுங்கூடாது என்றார்."
        },
        {
            "reference":  "யோவான் 7:35",
             "verseNumber":  35,
             "scripture":  "அப்பொழுது யூதர்கள்: இவரை நாம் காணாதபடிக்கு எங்கே போவார், கிரேக்கருக்குள்ளே சிதறியிருக்கிறவர்களிடத்திற்குப் போய், கிரேக்கருக்கு உபதேசம்பண்ணுவாரோ?"
        },
        {
            "reference":  "யோவான் 7:36",
             "verseNumber":  36,
             "scripture":  "நீங்கள் என்னைத் தேடுவீர்கள், ஆனாலும் என்னைக் காணமாட்டீர்கள் என்றும், நான் இருக்கும் இடத்துக்கு நீங்கள் வரக்கூடாதென்றும், இவர் சொன்ன வார்த்தையின் கருத்து என்னவென்று தங்களுக்குள்ளே சொல்லிக்கொண்டார்கள்."
        },
        {
            "reference":  "யோவான் 7:37",
             "verseNumber":  37,
             "scripture":  "பண்டிகையின் கடைசிநாளாகிய பிரதான நாளிலே இயேசு நின்று, சத்தமிட்டு: ஒருவன் தாகமாயிருந்தால் என்னிடத்தில் வந்து, பானம்பண்ணக்கடவன்."
        },
        {
            "reference":  "யோவான் 7:38",
             "verseNumber":  38,
             "scripture":  "வேதவாக்கியம் சொல்லுகிறபடி என்னிடத்தில் விசுவாசமாயிருக்கிறவன் எவனோ, அவன் உள்ளத்திலிருந்து ஜீவத்தண்ணீருள்ள நதிகள் ஓடும் என்றார்."
        },
        {
            "reference":  "யோவான் 7:39",
             "verseNumber":  39,
             "scripture":  "தம்மை விசுவாசிக்கிறவர்கள் அடையப்போகிற ஆவியைக்குறித்து இப்படிச் சொன்னார். இயேசு இன்னும் மகிமைப்படாதிருந்தபடியினால் பரிசுத்த ஆவி இன்னும் அருளப்படவில்லை."
        },
        {
            "reference":  "யோவான் 7:40",
             "verseNumber":  40,
             "scripture":  "ஜனங்களில் அநேகர் இந்த வசனத்தைக் கேட்டபொழுது: மெய்யாகவே இவர் தீர்க்கதரிசியானவர் என்றார்கள்."
        },
        {
            "reference":  "யோவான் 7:41",
             "verseNumber":  41,
             "scripture":  "வேறுசிலர்: இவர் கிறிஸ்து என்றார்கள். வேறுசிலர்: கிறிஸ்து கலிலேயாவிலிருந்தா வருவார்?"
        },
        {
            "reference":  "யோவான் 7:42",
             "verseNumber":  42,
             "scripture":  "தாவீதின் சந்ததியிலும், தாவீது இருந்த பெத்லகேம் ஊரிலுமிருந்து கிறிஸ்து வருவார் என்று வேதவாக்கியம் சொல்லவில்லையா என்றார்கள்."
        },
        {
            "reference":  "யோவான் 7:43",
             "verseNumber":  43,
             "scripture":  "இவ்விதமாக அவரைக்குறித்து ஜனங்களுக்குள்ளே பிரிவினையுண்டாயிற்று."
        },
        {
            "reference":  "யோவான் 7:44",
             "verseNumber":  44,
             "scripture":  "அவர்களில் சிலர் அவரைப் பிடிக்க மனதாயிருந்தார்கள்; ஆகிலும் ஒருவனும் அவர்மேல் கைபோடவில்லை."
        },
        {
            "reference":  "யோவான் 7:45",
             "verseNumber":  45,
             "scripture":  "பின்பு அந்தச் சேவகர் பிரதான ஆசாரியரிடத்திற்கும் பரிசேயரிடத்திற்கும் திரும்பிவந்தார்கள்; இவர்கள் அவர்களை நோக்கி: நீங்கள் அவனை ஏன் கொண்டுவரவில்லை என்று கேட்டார்கள்."
        },
        {
            "reference":  "யோவான் 7:46",
             "verseNumber":  46,
             "scripture":  "சேவகர் பிரதியுத்தரமாக: அந்த மனுஷன் பேசுகிறதுபோல ஒருவனும் ஒருக்காலும் பேசினதில்லை என்றார்கள்."
        },
        {
            "reference":  "யோவான் 7:47",
             "verseNumber":  47,
             "scripture":  "அப்பொழுது பரிசேயர்: நீங்களும் வஞ்சிக்கப்பட்டீர்களா?"
        },
        {
            "reference":  "யோவான் 7:48",
             "verseNumber":  48,
             "scripture":  "அதிகாரிகளிலாவது பரிசேயரிலாவது யாதாமொருவர் அவனை விசுவாசித்ததுண்டா?"
        },
        {
            "reference":  "யோவான் 7:49",
             "verseNumber":  49,
             "scripture":  "வேதத்தை அறியாதவர்களாகிய இந்த ஜனங்கள் சபிக்கப்பட்டவர்கள் என்றார்கள்."
        },
        {
            "reference":  "யோவான் 7:50",
             "verseNumber":  50,
             "scripture":  "இராத்திரியிலே அவரிடத்திற்கு வந்தவனும் அவர்களிலொருவனுமாகிய நிக்கொதேமு என்பவன் அவர்களை நோக்கி:"
        },
        {
            "reference":  "யோவான் 7:51",
             "verseNumber":  51,
             "scripture":  "ஒரு மனுஷன் சொல்வதைக் கேட்டு, அவன் செய்கைகளை அறிகிறதற்கு முன்னே, அவனை ஆக்கினைக்குட்படுத்தலாமென்று நம்முடைய நியாயப்பிரமாணம் சொல்லுகிறதா என்றான்."
        },
        {
            "reference":  "யோவான் 7:52",
             "verseNumber":  52,
             "scripture":  "அதற்கு அவர்கள்: நீரும் கலிலேயனோ? கலிலேயாவிலிருந்து ஒரு தீர்க்கதரிசியும் எழும்புகிறதில்லை என்பதை ஆராய்ந்துபாரும் என்றார்கள்."
        },
        {
            "reference":  "யோவான் 7:53",
             "verseNumber":  53,
             "scripture":  "பின்பு அவரவர் தங்கள் தங்கள் வீட்டுக்குப் போனார்கள்."
        }
    ]
}