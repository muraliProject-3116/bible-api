{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "யோவான்",
     "bookAbbreviation":  "யோ",
     "chapterNumber":  3,
     "verses":  [
        {
            "reference":  "யோவான் 3:1",
             "verseNumber":  1,
             "scripture":  "யூதருக்குள்ளே அதிகாரியான நிக்கொதேமு என்னப்பட்ட பரிசேயன் ஒருவன் இருந்தான்."
        },
        {
            "reference":  "யோவான் 3:2",
             "verseNumber":  2,
             "scripture":  "அவன் இராக்காலத்திலே இயேசுவினிடத்தில் வந்து: ரபீ, நீர் தேவனிடத்திலிருந்து வந்த போதகர் என்று அறிந்திருக்கிறோம், ஏனெனில் ஒருவனும் தன்னுடனே தேவன் இராவிட்டால் நீர் செய்கிற இப்படிப்பட்ட அற்புதங்களைச் செய்யமாட்டான் என்றான்."
        },
        {
            "reference":  "யோவான் 3:3",
             "verseNumber":  3,
             "scripture":  "இயேசு அவனுக்குப் பிரதியுத்தரமாக: ஒருவன் மறுபடியும் பிறவாவிட்டால் தேவனுடைய ராஜ்யத்தைக் காணமாட்டான் என்று மெய்யாகவே மெய்யாகவே உனக்குச் சொல்லுகிறேன் என்றார்."
        },
        {
            "reference":  "யோவான் 3:4",
             "verseNumber":  4,
             "scripture":  "அதற்கு நிக்கொதேமு: ஒரு மனுஷன் முதிர்வயதாயிருக்கையில் எப்படிப் பிறப்பான்? அவன் தன் தாயின் கர்ப்பத்தில் இரண்டாந்தரம் பிரவேசித்துப் பிறக்கக்கூடுமோ என்றான்."
        },
        {
            "reference":  "யோவான் 3:5",
             "verseNumber":  5,
             "scripture":  "இயேசு பிரதியுத்தரமாக: ஒருவன் ஜலத்தினாலும் ஆவியினாலும் பிறவாவிட்டால் தேவனுடைய ராஜ்யத்திலே பிரவேசிக்கமாட்டான் என்று மெய்யாகவே மெய்யாகவே உனக்குச் சொல்லுகிறேன்."
        },
        {
            "reference":  "யோவான் 3:6",
             "verseNumber":  6,
             "scripture":  "மாம்சத்தினால் பிறப்பது மாம்சமாயிருக்கும், ஆவியினால் பிறப்பது ஆவியாயிருக்கும்."
        },
        {
            "reference":  "யோவான் 3:7",
             "verseNumber":  7,
             "scripture":  "நீங்கள் மறுபடியும் பிறக்கவேண்டும் என்று நான் உனக்குச் சொன்னதைக்குறித்து அதிசயப்படவேண்டாம்;"
        },
        {
            "reference":  "யோவான் 3:8",
             "verseNumber":  8,
             "scripture":  "காற்றானது தனக்கு இஷ்டமான இடத்திலே வீசுகிறது, அதின் சத்தத்தைக் கேட்கிறாய், ஆகிலும் அது இன்ன இடத்திலிருந்து வருகிறதென்றும், இன்ன இடத்துக்குப் போகிறதென்றும் உனக்குத் தெரியாது; ஆவியினால் பிறந்தவனெவனோ அவனும் அப்படியே இருக்கிறான் என்றார்."
        },
        {
            "reference":  "யோவான் 3:9",
             "verseNumber":  9,
             "scripture":  "அதற்கு நிக்கொதேமு: இவைகள் எப்படி ஆகும் என்றான்."
        },
        {
            "reference":  "யோவான் 3:10",
             "verseNumber":  10,
             "scripture":  "இயேசு அவனை நோக்கி: நீ இஸ்ரவேலில் போதகனாயிருந்தும் இவைகளை அறியாமலிருக்கிறாயா?"
        },
        {
            "reference":  "யோவான் 3:11",
             "verseNumber":  11,
             "scripture":  "மெய்யாகவே மெய்யாகவே நான் உனக்குச் சொல்லுகிறேன், நாங்கள் அறிந்திருக்கிறதைச் சொல்லி, நாங்கள் கண்டதைக்குறித்துச் சாட்சிகொடுக்கிறோம்; நீங்களோ எங்கள் சாட்சியை ஏற்றுகொள்ளுவதில்லை."
        },
        {
            "reference":  "யோவான் 3:12",
             "verseNumber":  12,
             "scripture":  "பூமிக்கடுத்த காரியங்களை நான் உங்களுக்குச் சொல்லியும் நீங்கள் விசுவாசிக்கவில்லையே, பரமகாரியங்களை உங்களுக்குச் சொல்வேனானால் எப்படி விசுவாசிப்பீர்கள்?"
        },
        {
            "reference":  "யோவான் 3:13",
             "verseNumber":  13,
             "scripture":  "பரலோகத்திலிருந்திறங்கினவரும் பரலோகத்திலிருக்கிறவருமான மனுஷகுமாரனேயல்லாமல் பரலோகத்துக்கு ஏறினவன் ஒருவனுமில்லை."
        },
        {
            "reference":  "யோவான் 3:14",
             "verseNumber":  14,
             "scripture":  "சர்ப்பமானது மோசேயினால் வனாந்தரத்திலே உயர்த்தப்பட்டதுபோல மனுஷகுமாரனும்,"
        },
        {
            "reference":  "யோவான் 3:15",
             "verseNumber":  15,
             "scripture":  "தன்னை விசுவாசிக்கிறவன் எவனோ அவன் கெட்டுப்போகாமல் நித்தியஜீவனை அடையும்படிக்கு, உயர்த்தப்படவேண்டும்."
        },
        {
            "reference":  "யோவான் 3:16",
             "verseNumber":  16,
             "scripture":  "தேவன், தம்முடைய ஒரேபேறான குமாரனை விசுவாசிக்கிறவன் எவனோ அவன் கெட்டுப்போகாமல் நித்தியஜீவனை அடையும்படிக்கு, அவரைத் தந்தருளி, இவ்வளவாய் உலகத்தில் அன்பு கூர்ந்தார்."
        },
        {
            "reference":  "யோவான் 3:17",
             "verseNumber":  17,
             "scripture":  "உலகத்தை ஆக்கினைக்குள்ளாகத் தீர்க்கும்படி தேவன் தம்முடைய குமாரனை உலகத்தில் அனுப்பாமல், அவராலே உலகம் இரட்சிக்கப்படுவதற்காகவே அவரை அனுப்பினார்."
        },
        {
            "reference":  "யோவான் 3:18",
             "verseNumber":  18,
             "scripture":  "அவரை விசுவாசிக்கிறவன் ஆக்கினைக்குள்ளாகத் தீர்க்கப்படான்; விசுவாசியாதவனோ, தேவனுடைய ஒரேபேறான குமாரனுடைய நாமத்தில் விசுவாசமுள்ளவனாயிராதபடியினால், அவன் ஆக்கினைத் தீர்ப்புக்குட்பட்டாயிற்று."
        },
        {
            "reference":  "யோவான் 3:19",
             "verseNumber":  19,
             "scripture":  "ஒளியானது உலகத்திலே வந்திருந்தும் மனுஷருடைய கிரியைகள் பொல்லாதவைகளாய் இருக்கிறபடியினால் அவர்கள் ஒளியைப்பார்க்கிலும் இருளை விரும்புகிறதே அந்த ஆக்கினைத்தீர்ப்புக்குக் காரணமாயிருக்கிறது."
        },
        {
            "reference":  "யோவான் 3:20",
             "verseNumber":  20,
             "scripture":  "பொல்லாங்கு செய்கிற எவனும் ஒளியைப் பகைக்கிறான், தன் கிரியைகள் கண்டிக்கப்படாதபடிக்கு, ஒளியினிடத்தில் வராதிருக்கிறான்."
        },
        {
            "reference":  "யோவான் 3:21",
             "verseNumber":  21,
             "scripture":  "சத்தியத்தின்படி செய்கிறவனோ, தன் கிரியைகள் தேவனுக்குள்ளாய்ச் செய்யப்படுகிறதென்று வெளியாகும்படிக்கு, ஒளியினிடத்தில் வருகிறான் என்றார்."
        },
        {
            "reference":  "யோவான் 3:22",
             "verseNumber":  22,
             "scripture":  "இவைகளுக்குப்பின்பு, இயேசுவும் அவருடைய சீஷரும் யூதேயா தேசத்திற்கு வந்தார்கள்; அங்கே அவர் அவர்களோடே சஞ்சரித்து, ஞானஸ்நானங்கொடுத்துவந்தார்."
        },
        {
            "reference":  "யோவான் 3:23",
             "verseNumber":  23,
             "scripture":  "சாலிம் ஊருக்குச் சமீபமான அயினோன் என்னும் இடத்திலே தண்ணீர் மிகுதியாயிருந்தபடியினால், யோவானும் அங்கே ஞானஸ்நானங்கொடுத்துவந்தான்; ஜனங்கள் அவனிடத்தில் வந்து ஞானஸ்நானம் பெற்றார்கள்."
        },
        {
            "reference":  "யோவான் 3:24",
             "verseNumber":  24,
             "scripture":  "அக்காலத்தில் யோவான் காவலில் வைக்கப்பட்டிருக்கவில்லை."
        },
        {
            "reference":  "யோவான் 3:25",
             "verseNumber":  25,
             "scripture":  "அப்பொழுது யோவானுடைய சீஷரில் சிலருக்கும் யூதருக்கும் சுத்திகரிப்பைக்குறித்து வாக்குவாதமுண்டாயிற்று."
        },
        {
            "reference":  "யோவான் 3:26",
             "verseNumber":  26,
             "scripture":  "அவர்கள் யோவானிடத்தில் வந்து: ரபீ, உம்முடனேகூட யோர்தானுக்கு அக்கரையில் ஒருவர் இருந்தாரே; அவரைக்குறித்து நீரும் சாட்சி கொடுத்தீரே, இதோ, அவர் ஞானஸ்நானங்கொடுக்கிறார், எல்லாரும் அவரிடத்தில் போகிறார்கள் என்றார்கள்."
        },
        {
            "reference":  "யோவான் 3:27",
             "verseNumber":  27,
             "scripture":  "யோவான் பிரதியுத்தரமாக: பரலோகத்திலிருந்து ஒருவனுக்குக் கொடுக்கப்பட்டாலொழிய, அவன் ஒன்றையும் பெற்றுக்கொள்ளமாட்டான்."
        },
        {
            "reference":  "யோவான் 3:28",
             "verseNumber":  28,
             "scripture":  "நான் கிறிஸ்துவல்ல, அவருக்கு முன்னாக அனுப்பப்பட்டவன் என்று நான் சொன்னதற்கு நீங்களே சாட்சிகள்."
        },
        {
            "reference":  "யோவான் 3:29",
             "verseNumber":  29,
             "scripture":  "மணவாட்டியை உடையவனே மணவாளன்; மணவாளனுடைய தோழனோ, அருகே நின்று, அவருடைய சொல்லைக் கேட்கிறவனாய் மணவாளனுடைய சத்தத்தைக்குறித்து மிகவும் சந்தோஷப்படுகிறான்; இந்தச் சந்தோஷம் இப்பொழுது எனக்குச் சம்பூரணமாயிற்று."
        },
        {
            "reference":  "யோவான் 3:30",
             "verseNumber":  30,
             "scripture":  "அவர் பெருகவும் நான் சிறுகவும் வேண்டும்."
        },
        {
            "reference":  "யோவான் 3:31",
             "verseNumber":  31,
             "scripture":  "உன்னதத்திலிருந்து வருகிறவர் எல்லாரிலும் மேலானவர்; பூமியிலிருந்துண்டானவன் பூமியின் தன்மையுள்ளவனாயிருந்து, பூமிக்கடுத்தவைகளைப் பேசுகிறான்; பரலோகத்திலிருந்து வருகிறவர் எல்லாரிலும் மேலானவர்."
        },
        {
            "reference":  "யோவான் 3:32",
             "verseNumber":  32,
             "scripture":  "தாம் கண்டதையும் கேட்டதையும் சாட்சியாகச் சொல்லுகிறார்; அவருடைய சாட்சியை ஒருவனும் ஏற்றுக்கொள்ளுகிறதில்லை."
        },
        {
            "reference":  "யோவான் 3:33",
             "verseNumber":  33,
             "scripture":  "அவருடைய சாட்சியை ஏற்றுக்கொள்ளுகிறவன் தேவன் சத்தியமுள்ளவரென்று முத்திரைபோட்டு நிச்சயப்படுத்துகிறான்."
        },
        {
            "reference":  "யோவான் 3:34",
             "verseNumber":  34,
             "scripture":  "தேவனால் அனுப்பப்பட்டவர் தேவனுடைய வார்த்தைகளைப் பேசுகிறார்; தேவன் அவருக்குத் தமது ஆவியை அளவில்லாமல் கொடுத்திருக்கிறார்."
        },
        {
            "reference":  "யோவான் 3:35",
             "verseNumber":  35,
             "scripture":  "பிதாவானவர் குமாரனில் அன்பாயிருந்து எல்லாவற்றையும் அவர் கையில் ஒப்புக்கொடுத்திருக்கிறார்."
        },
        {
            "reference":  "யோவான் 3:36",
             "verseNumber":  36,
             "scripture":  "குமாரனிடத்தில் விசுவாசமாயிருக்கிறவன் நித்தியஜீவனை உடையவனாயிருக்கிறான்; குமாரனை விசுவாசியாதவனோ ஜீவனைக் காண்பதில்லை, தேவனுடைய கோபம் அவன்மேல் நிலைநிற்கும் என்றான்."
        }
    ]
}