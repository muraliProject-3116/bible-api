{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "வெளிப்படுத்தின விசேஷம்",
     "bookAbbreviation":  "வெளி",
     "chapterNumber":  22,
     "verses":  [
        {
            "reference":  "வெளிப்படுத்தின விசேஷம் 22:1",
             "verseNumber":  1,
             "scripture":  "பின்பு, பளிங்கைப்போல் தெளிவான ஜீவத்தண்ணீருள்ள சுத்தமான நதி தேவனும் ஆட்டுக்குட்டியானவரும் இருக்கிற சிங்காசனத்திலிருந்து புறப்பட்டுவருகிறதை எனக்குக் காண்பித்தான்."
        },
        {
            "reference":  "வெளிப்படுத்தின விசேஷம் 22:2",
             "verseNumber":  2,
             "scripture":  "நகரத்து வீதியின் மத்தியிலும், நதியின் இருகரையிலும், பன்னிரண்டு விதமான கனிகளைத்தரும் ஜீவவிருட்சம் இருந்தது, அது மாதந்தோறும் தன் கனியைக் கொடுக்கும்; அந்த விருட்சத்தின் இலைகள் ஜனங்கள் ஆரோக்கியமடைகிறதற்கு ஏதுவானவைகள்."
        },
        {
            "reference":  "வெளிப்படுத்தின விசேஷம் 22:3",
             "verseNumber":  3,
             "scripture":  "இனி ஒரு சாபமுமிராது. தேவனும் ஆட்டுக்குட்டியானவரும் இருக்கிற சிங்காசனம் அதிலிருக்கும்."
        },
        {
            "reference":  "வெளிப்படுத்தின விசேஷம் 22:4",
             "verseNumber":  4,
             "scripture":  "அவருடைய ஊழியக்காரர் அவரைச் சேவித்து, அவருடைய சமுகத்தைத் தரிசிப்பார்கள்; அவருடைய நாமம் அவர்களுடைய நெற்றிகளில் இருக்கும்."
        },
        {
            "reference":  "வெளிப்படுத்தின விசேஷம் 22:5",
             "verseNumber":  5,
             "scripture":  "அங்கே இராக்காலமிராது; விளக்கும் சூரியனுடைய வெளிச்சமும் அவர்களுக்கு வேண்டுவதில்லை; தேவனாகிய கர்த்தரே அவர்கள்மேல் பிரகாசிப்பார். அவர்கள் சதாகாலங்களிலும் அரசாளுவார்கள்."
        },
        {
            "reference":  "வெளிப்படுத்தின விசேஷம் 22:6",
             "verseNumber":  6,
             "scripture":  "பின்பு, அவர் என்னை நோக்கி: இந்த வசனங்கள் உண்மையும் சத்தியமுமானவைகள், சீக்கிரமாய்ச் சம்பவிக்கவேண்டியவைகளைத் தம்முடைய ஊழியக்காரருக்குக் காண்பிக்கும்பொருட்டு, பரிசுத்த தீர்க்கதரிசிகளின் கர்த்தராகிய தேவனானவர் தம்முடைய தூதனை அனுப்பினார்."
        },
        {
            "reference":  "வெளிப்படுத்தின விசேஷம் 22:7",
             "verseNumber":  7,
             "scripture":  "இதோ, சீக்கிரமாய் வருகிறேன்; இந்தப் புஸ்தகத்திலுள்ள தீர்க்கதரிசன வசனங்களைக் கைக்கொள்ளுகிறவன் பாக்கியவான் என்றார்."
        },
        {
            "reference":  "வெளிப்படுத்தின விசேஷம் 22:8",
             "verseNumber":  8,
             "scripture":  "யோவானாகிய நானே இவைகளைக் கண்டும் கேட்டும் இருந்தேன். நான் கேட்டுக் கண்டபோது, இவைகளை எனக்குக் காண்பித்த தூதனை வணங்கும்படி அவன் பாதத்தில் விழுந்தேன்."
        },
        {
            "reference":  "வெளிப்படுத்தின விசேஷம் 22:9",
             "verseNumber":  9,
             "scripture":  "அதற்கு அவன்: நீ இப்படிச் செய்யாதபடிக்குப் பார்; உன்னோடும் உன் சகோதரரோடும் தீர்க்கதரிசிகளோடும், இந்தப் புஸ்தகத்தின் வசனங்களைக் கைக்கொள்ளுகிறவர்களோடுங்கூட நானும் ஒரு ஊழியக்காரன்; தேவனைத் தொழுதுகொள் என்றான்."
        },
        {
            "reference":  "வெளிப்படுத்தின விசேஷம் 22:10",
             "verseNumber":  10,
             "scripture":  "பின்னும், அவர் என்னை நோக்கி: இந்தப் புஸ்தகத்திலுள்ள தீர்க்கதரிசன வசனங்களை முத்திரை போடவேண்டாம்; காலம் சமீபமாயிருக்கிறது."
        },
        {
            "reference":  "வெளிப்படுத்தின விசேஷம் 22:11",
             "verseNumber":  11,
             "scripture":  "அநியாயஞ்செய்கிறவன் இன்னும் அநியாயஞ்செய்யட்டும்; அசுத்தமாயிருக்கிறவன் இன்னும் அசுத்தமாயிருக்கட்டும்; நீதியுள்ளவன் இன்னும் நீதிசெய்யட்டும்; பரிசுத்தமுள்ளவன் இன்னும் பரிசுத்தமாகட்டும்."
        },
        {
            "reference":  "வெளிப்படுத்தின விசேஷம் 22:12",
             "verseNumber":  12,
             "scripture":  "இதோ, சீக்கிரமாய் வருகிறேன்; அவனவனுடைய கிரியைகளின்படி அவனவனுக்கு நான் அளிக்கும் பலன் என்னோடேகூட வருகிறது."
        },
        {
            "reference":  "வெளிப்படுத்தின விசேஷம் 22:13",
             "verseNumber":  13,
             "scripture":  "நான் அல்பாவும் ஒமெகாவும், ஆதியும் அந்தமும், முந்தினவரும் பிந்தினவருமாயிருக்கிறேன்."
        },
        {
            "reference":  "வெளிப்படுத்தின விசேஷம் 22:14",
             "verseNumber":  14,
             "scripture":  "ஜீவவிருட்சத்தின்மேல் அதிகாரமுள்ளவர்களாவதற்கும், வாசல்கள் வழியாய் நகரத்திற்குள் பிரவேசிப்பதற்கும் அவருடைய கற்பனைகளின்படி செய்கிறவர்கள் பாக்கியவான்கள்."
        },
        {
            "reference":  "வெளிப்படுத்தின விசேஷம் 22:15",
             "verseNumber":  15,
             "scripture":  "நாய்களும், சூனியக்காரரும், விபசாரக்காரரும், கொலைபாதகரும், விக்கிரகாராதனைக்காரரும், பொய்யை விரும்பி அதின்படி செய்கிற யாவரும் புறம்பே இருப்பார்கள்."
        },
        {
            "reference":  "வெளிப்படுத்தின விசேஷம் 22:16",
             "verseNumber":  16,
             "scripture":  "சபைகளில் இவைகளை உங்களுக்குச் சாட்சியாக அறிவிக்கும்படிக்கு இயேசுவாகிய நான் என் தூதனை அனுப்பினேன். நான் தாவீதின் வேரும் சந்ததியும், பிரகாசமுள்ள விடிவெள்ளி நட்சத்திரமுமாயிருக்கிறேன் என்றார்."
        },
        {
            "reference":  "வெளிப்படுத்தின விசேஷம் 22:17",
             "verseNumber":  17,
             "scripture":  "ஆவியும் மணவாட்டியும் வா என்கிறார்கள்; கேட்கிறவனும் வா என்பானாக; தாகமாயிருக்கிறவன் வரக்கடவன்; விருப்பமுள்ளவன் ஜீவத்தண்ணீரை இலவசமாய் வாங்கிக்கொள்ளக்கடவன்."
        },
        {
            "reference":  "வெளிப்படுத்தின விசேஷம் 22:18",
             "verseNumber":  18,
             "scripture":  "இந்தப் புஸ்தகத்திலுள்ள தீர்க்கதரிசன வசனங்களைக் கேட்கிற யாவருக்கும் நான் சாட்சியாக எச்சரிக்கிறதாவது: ஒருவன் இவைகளோடே எதையாகிலும் கூட்டினால், இந்தப் புஸ்தகத்தில் எழுதியிருக்கிற வாதைகளை தேவன் அவன்மேல் கூட்டுவார்."
        },
        {
            "reference":  "வெளிப்படுத்தின விசேஷம் 22:19",
             "verseNumber":  19,
             "scripture":  "ஒருவன் இந்தத் தீர்க்கதரிசன புஸ்தகத்தின் வசனங்களிலிருந்து எதையாகிலும் எடுத்துப்போட்டால், ஜீவபுஸ்தகத்திலிருந்தும், பரிசுத்த நகரத்திலிருந்தும், இந்தப் புஸ்தகத்தில் எழுதப்பட்டவைகளிலிருந்தும், அவனுடைய பங்கை தேவன் எடுத்துப்போடுவார்."
        },
        {
            "reference":  "வெளிப்படுத்தின விசேஷம் 22:20",
             "verseNumber":  20,
             "scripture":  "இவைகளைச் சாட்சியாக அறிவிக்கிறவர்: மெய்யாகவே நான் சீக்கிரமாய் வருகிறேன் என்கிறார். ஆமென், கர்த்தராகிய இயேசுவே, வாரும்."
        },
        {
            "reference":  "வெளிப்படுத்தின விசேஷம் 22:21",
             "verseNumber":  21,
             "scripture":  "நம்முடைய கர்த்தராகிய இயேசுகிறிஸ்துவின் கிருபை உங்கள் அனைவரோடுங்கூட இருப்பதாக. ஆமென்."
        }
    ]
}