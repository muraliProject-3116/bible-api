{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "யோபு",
     "bookAbbreviation":  "யோபு",
     "chapterNumber":  5,
     "verses":  [
        {
            "reference":  "யோபு 5:1",
             "verseNumber":  1,
             "scripture":  "இப்போது கூப்பிடும், உமக்கு உத்தரவு கொடுப்பார் உண்டோ பார்ப்போம்? பரிசுத்தவான்களில் யாரை நோக்கிப் பார்ப்பீர்?"
        },
        {
            "reference":  "யோபு 5:2",
             "verseNumber":  2,
             "scripture":  "கோபம் நிர்மூடனைக் கொல்லும்; பொறாமை புத்தியில்லாதவனை அதம்பண்ணும்."
        },
        {
            "reference":  "யோபு 5:3",
             "verseNumber":  3,
             "scripture":  "நிர்மூடன் ஒருவன் வேரூன்றுகிறதை நான் கண்டு உடனே அவன் வாசஸ்தலத்தைச் சபித்தேன்."
        },
        {
            "reference":  "யோபு 5:4",
             "verseNumber":  4,
             "scripture":  "அவன் பிள்ளைகள் இரட்சிப்புக்குத் தூரமாகி, தப்புவிப்பாரில்லாமல், வாசலிலே நொறுக்கப்பட்டார்கள்."
        },
        {
            "reference":  "யோபு 5:5",
             "verseNumber":  5,
             "scripture":  "பசித்தவன் அவன் விளைச்சலை முட்செடிகளுக்குள்ளுமிருந்து பறித்துத் தின்றான்; பறிகாரன் அவன் ஆஸ்தியை விழுங்கினான்."
        },
        {
            "reference":  "யோபு 5:6",
             "verseNumber":  6,
             "scripture":  "தீங்கு புழுதியிலிருந்து உண்டாகிறதுமில்லை; வருத்தம் மண்ணிலிருந்து முளைக்கிறதுமில்லை."
        },
        {
            "reference":  "யோபு 5:7",
             "verseNumber":  7,
             "scripture":  "அக்கினிப்பொறிகள் மேலே பறக்கிறதுபோல, மனுஷன் வருத்தம் அநுபவிக்கப் பிறந்திருக்கிறான்."
        },
        {
            "reference":  "யோபு 5:8",
             "verseNumber":  8,
             "scripture":  "ஆனாலும் நான் தேவனை நாடி, என் நியாயத்தை தேவனிடத்தில் ஒப்புவிப்பேன்."
        },
        {
            "reference":  "யோபு 5:9",
             "verseNumber":  9,
             "scripture":  "ஆராய்ந்து முடியாத பெரிய காரியங்களையும், எண்ணிமுடியாத அதிசயங்களையும் அவர் செய்கிறார்."
        },
        {
            "reference":  "யோபு 5:10",
             "verseNumber":  10,
             "scripture":  "தாழ்ந்தவர்களை உயரத்தில் வைத்து, துக்கிக்கிறவர்களை இரட்சித்து உயர்த்துகிறார்."
        },
        {
            "reference":  "யோபு 5:11",
             "verseNumber":  11,
             "scripture":  "அவர் பூமியின்மேல் மழையை வருஷிக்கப்பண்ணி, வெளிநிலங்களின்மேல் தண்ணீர்களை வருவிக்கிறார்."
        },
        {
            "reference":  "யோபு 5:12",
             "verseNumber":  12,
             "scripture":  "தந்திரக்காரரின் கைகள் காரியத்தை முடிய நடத்தக்கூடாதபடிக்கு, அவர்களுடைய உபாயங்களை அவர் அபத்தமாக்குகிறார்."
        },
        {
            "reference":  "யோபு 5:13",
             "verseNumber":  13,
             "scripture":  "அவர் ஞானிகளை அவர்களுடைய தந்திரத்திலே பிடிக்கிறார்; திரியாவரக்காரரின் ஆலோசனை கவிழ்க்கப்படும்."
        },
        {
            "reference":  "யோபு 5:14",
             "verseNumber":  14,
             "scripture":  "அவர்கள் பகற்காலத்திலே அந்தகாரத்துக்குள்ளாகி, மத்தியான வேளையிலே இரவில் தடவுகிறதுபோல தடவித் திரிகிறார்கள்."
        },
        {
            "reference":  "யோபு 5:15",
             "verseNumber":  15,
             "scripture":  "ஆனாலும் எளியவனை அவர்கள் வாயிலிருக்கிற பட்டயத்துக்கும், பெலவானின் கைக்கும் விலக்கி இரட்சிக்கிறார்."
        },
        {
            "reference":  "யோபு 5:16",
             "verseNumber":  16,
             "scripture":  "அதினால் தரித்திரனுக்கு நம்பிக்கை உண்டு; தீமையானது தன் வாயை மூடும்."
        },
        {
            "reference":  "யோபு 5:17",
             "verseNumber":  17,
             "scripture":  "இதோ, தேவன் தண்டிக்கிற மனுஷன் பாக்கியவான்; ஆகையால் சர்வவல்லவருடைய சிட்சையை அற்பமாக எண்ணாதிரும்."
        },
        {
            "reference":  "யோபு 5:18",
             "verseNumber":  18,
             "scripture":  "அவர் காயப்படுத்திக் காயங்கட்டுகிறார்; அவர் அடிக்கிறார், அவருடைய கை ஆற்றுகிறது."
        },
        {
            "reference":  "யோபு 5:19",
             "verseNumber":  19,
             "scripture":  "ஆறு இக்கட்டுகளுக்கு உம்மை நீங்கலாக்குவார்; ஏழாவதிலும் பொல்லாப்பு உம்மைத் தொடாது."
        },
        {
            "reference":  "யோபு 5:20",
             "verseNumber":  20,
             "scripture":  "பஞ்சகாலத்திலே அவர் உம்மை மரணத்துக்கும், யுத்தத்திலே பட்டயத்தின் வெட்டுக்கும் விலக்கி மீட்பார்."
        },
        {
            "reference":  "யோபு 5:21",
             "verseNumber":  21,
             "scripture":  "நாவின் சவுக்குக்கும் மறைக்கப்படுவீர்; பாழாக்குதல் வரும்போதும் பயப்படாமலிருப்பீர்."
        },
        {
            "reference":  "யோபு 5:22",
             "verseNumber":  22,
             "scripture":  "பாழாக்குதலையும் பஞ்சத்தையும் பார்த்து நகைப்பீர்; காட்டுமிருகங்களுக்கும் பயப்படாமலிருப்பீர்."
        },
        {
            "reference":  "யோபு 5:23",
             "verseNumber":  23,
             "scripture":  "வெளியின் கல்லுகளோடும் உமக்கு உடன்படிக்கையிருக்கும்; வெளியின் மிருகங்களும் உம்மோடே சமாதானமாயிருக்கும்."
        },
        {
            "reference":  "யோபு 5:24",
             "verseNumber":  24,
             "scripture":  "உம்முடைய கூடாரம் சமாதானத்தோடிருக்கக் காண்பீர்; உம்முடைய வாசஸ்தலத்தை விசாரிக்கும்போது குறைவைக் காணமாட்டீர்."
        },
        {
            "reference":  "யோபு 5:25",
             "verseNumber":  25,
             "scripture":  "உம்முடைய சந்தானம் பெருகி, உம்முடைய சந்ததியார் பூமியின் பூண்டுகளைப்போல இருப்பார்கள் என்பதை அறிந்துகொள்வீர்."
        },
        {
            "reference":  "யோபு 5:26",
             "verseNumber":  26,
             "scripture":  "தானியம் ஏற்றகாலத்திலே அம்பாரத்தில் சேருகிறதுபோல, முதிர்வயதிலே கல்லறையில் சேருவீர்."
        },
        {
            "reference":  "யோபு 5:27",
             "verseNumber":  27,
             "scripture":  "இதோ, நாங்கள் ஆராய்ந்து அறிந்தது இதுதான்; காரியம் இப்படியிருக்கிறது; இதை நீர் கேட்டு உமக்கு நன்மையுண்டாக அறிந்துகொள்ளும் என்றான்."
        }
    ]
}