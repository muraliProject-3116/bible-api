{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "யோபு",
     "bookAbbreviation":  "யோபு",
     "chapterNumber":  32,
     "verses":  [
        {
            "reference":  "யோபு 32:1",
             "verseNumber":  1,
             "scripture":  "யோபு தன் பார்வைக்கு நீதிமானாயிருந்தபடியினால், அவனுக்கு அந்த மூன்று மனுஷரும் பிரதியுத்தரம் சொல்லி ஓய்ந்தார்கள்."
        },
        {
            "reference":  "யோபு 32:2",
             "verseNumber":  2,
             "scripture":  "அதினால் ராமின் வம்சத்தானான பூசியனாகிய பரகெயேலின் குமாரன் எலிகூவுக்குக் கோபம்மூண்டது, யோபு, தேவனைப்பார்க்கிலும் தன்னைத்தான் நீதிமானாக்கினதினிமித்தம், அவன்மேலும் அவனுக்குக் கோபம் மூண்டது."
        },
        {
            "reference":  "யோபு 32:3",
             "verseNumber":  3,
             "scripture":  "கொடுக்கத்தக்க மறுமொழி யோபின் மூன்று சிநேகிதருக்கும் அகப்படாதிருந்தும், அவர்கள் அவனை ஆகாதவனென்று தீர்த்ததினிமித்தம், அவர்கள்மேலும் அவனுக்குக் கோபம் மூண்டது."
        },
        {
            "reference":  "யோபு 32:4",
             "verseNumber":  4,
             "scripture":  "அவர்கள் தன்னைப்பார்க்கிலும் வயதுசென்றவர்களானபடியினால், எலிகூ யோபின் வார்த்தைகள் முடிந்து தீருமட்டும் காத்திருந்தான்."
        },
        {
            "reference":  "யோபு 32:5",
             "verseNumber":  5,
             "scripture":  "அந்த மூன்று மனுஷரின் வாயிலும் மறுஉத்தரவு பிறக்கவில்லையென்று எலிகூ கண்டபோது, அவனுக்குக் கோபம் மூண்டது."
        },
        {
            "reference":  "யோபு 32:6",
             "verseNumber":  6,
             "scripture":  "ஆதலால் பரகெயேலின் குமாரன் எலிகூ என்னும் பூசியன் பிரதியுத்தரமாக: நான் இளவயதுள்ளவன், நீங்களோ விருத்தாப்பியர்; ஆகையால் நான் அஞ்சி, என் அபிப்பிராயத்தை உங்களுக்கு முன்பாக வெளிப்படுத்தப் பயந்திருந்தேன்."
        },
        {
            "reference":  "யோபு 32:7",
             "verseNumber":  7,
             "scripture":  "முதியோர் பேசட்டும், வயது சென்றவர்கள் ஞானத்தை அறிவிக்கட்டும் என்றிருந்தேன்."
        },
        {
            "reference":  "யோபு 32:8",
             "verseNumber":  8,
             "scripture":  "ஆனாலும் மனுஷரில் ஒரு ஆவியுண்டு; சர்வவல்லவருடைய சுவாசமே அவர்களை உணர்வுள்ளவர்களாக்கும்."
        },
        {
            "reference":  "யோபு 32:9",
             "verseNumber":  9,
             "scripture":  "பெரியோரெல்லாம் ஞானிகளல்ல; முதியோரெல்லாம் நீதியை அறிந்தவர்களுமல்ல."
        },
        {
            "reference":  "யோபு 32:10",
             "verseNumber":  10,
             "scripture":  "ஆகையால் எனக்குச் செவிகொடுங்கள்; நானும் என் அபிப்பிராயத்தை வெளிப்படுத்துவேன் என்றேன்."
        },
        {
            "reference":  "யோபு 32:11",
             "verseNumber":  11,
             "scripture":  "இதோ, உங்கள் வசனங்கள் முடியுமட்டும் காத்திருந்தேன்; நீங்கள் சொல்லத்தக்கதை ஆராய்ந்து தேடுமட்டும், உங்கள் நியாயங்களுக்குச் செவிகொடுத்தேன்."
        },
        {
            "reference":  "யோபு 32:12",
             "verseNumber":  12,
             "scripture":  "நான் உங்கள் சொல்லைக் கவனித்தேன்; ஆனாலும் இதோ, உங்களில் யோபுக்கு நியாயத்தைத் தெரியக்காட்டி, அவருடைய வசனங்களுக்கு ஏற்ற பிரதியுத்தரம் சொல்லுகிறவனில்லை."
        },
        {
            "reference":  "யோபு 32:13",
             "verseNumber":  13,
             "scripture":  "ஞானத்தைக் கண்டுபிடித்தோம் என்று நீங்கள் சொல்லாதபடி பாருங்கள்; மனுஷனல்ல, தேவனே அவரை ஜெயங்கொள்ளவேண்டும்."
        },
        {
            "reference":  "யோபு 32:14",
             "verseNumber":  14,
             "scripture":  "அவர் என்னைப்பார்த்துப் பேசினதில்லை; நீங்கள் சொன்ன வார்த்தைகளினால் நான் அவருக்குப் பிரதியுத்தரம் சொல்வதுமில்லை."
        },
        {
            "reference":  "யோபு 32:15",
             "verseNumber":  15,
             "scripture":  "அவர்கள் கலங்கி அப்புறம் பிரதியுத்தரம் சொல்லாதிருக்கிறார்கள்; அவர்களுக்கு பேச்சு அற்றுப் போயிற்று."
        },
        {
            "reference":  "யோபு 32:16",
             "verseNumber":  16,
             "scripture":  "அவர்கள் பேசார்களோ என்று காத்திருந்தேன்; ஆனாலும் அவர்கள் அப்புறம் மறுமொழி கொடாமலிருந்தபடியினால்,"
        },
        {
            "reference":  "யோபு 32:17",
             "verseNumber":  17,
             "scripture":  "நானும் பிரதியுத்தரமாக எனக்குத் தோன்றியமட்டும் சொல்லுவேன்; நானும் என் அபிப்பிராயத்தை வெளிப்படுத்துவேன்."
        },
        {
            "reference":  "யோபு 32:18",
             "verseNumber":  18,
             "scripture":  "வார்த்தைகள் எனக்குள் நிறைந்திருக்கிறது; என் உள்ளத்திலுள்ள ஆவி என்னை நெருக்கி ஏவுகிறது."
        },
        {
            "reference":  "யோபு 32:19",
             "verseNumber":  19,
             "scripture":  "இதோ, என் உள்ளம் அடைக்கப்பட்டிருந்து, புதுத் துருத்திகளை முதலாய்ப் பீறப்பண்ணுகிற புதுரசத்தைப் போலிருக்கிறது."
        },
        {
            "reference":  "யோபு 32:20",
             "verseNumber":  20,
             "scripture":  "நான் ஆறுதலடையும்படி பேசுவேன்; என் உதடுகளைத் திறந்து பிரதியுத்தரம் சொல்லுவேன்."
        },
        {
            "reference":  "யோபு 32:21",
             "verseNumber":  21,
             "scripture":  "நான் ஒருவனுடைய முகத்தைப் பாராமலும், ஒரு மனுஷனுக்கும் இச்சகம் பேசாமலும் இருப்பேனாக."
        },
        {
            "reference":  "யோபு 32:22",
             "verseNumber":  22,
             "scripture":  "நான் இச்சகம் பேச அறியேன்; பேசினால் என்னை உண்டாக்கினவர் சீக்கிரமாய் என்னை எடுத்துக்கொள்வார்."
        }
    ]
}