{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "யோபு", "bookAbbreviation": "யோபு", "chapterNumber": 39, "verses": [{"reference": "யோபு 39:1", "verseNumber": 1, "scripture": "வரையாடுகள் ஈனுங்காலத்தை அறிவாயோ? மான்கள் குட்டிபோடுகிறதைக் கவனித்தாயோ?"},{"reference": "யோபு 39:2", "verseNumber": 2, "scripture": "அவைகள் சினைப்பட்டிருந்து வருகிற மாதங்களை நீ எண்ணி, அவைகள் ஈனுங்காலத்தை அறிவாயோ?"},{"reference": "யோபு 39:3", "verseNumber": 3, "scripture": "அவைகள் நொந்து குனிந்து தங்கள் குட்டிகளைப் போட்டு, தங்கள் வேதனைகளை நீக்கிவிடும்."},{"reference": "யோபு 39:4", "verseNumber": 4, "scripture": "அவைகளின் குட்டிகள் பலத்து, வனத்திலே வளர்ந்து, அவைகளண்டைக்குத் திரும்ப வராமற்போய்விடும்."},{"reference": "யோபு 39:5", "verseNumber": 5, "scripture": "காட்டுக்கழுதையைத் தன்னிச்சையாய்த் திரியவிட்டவர் யார்? அந்தக் காட்டுக்கழுதையின் கட்டுகளை அவிழ்த்தவர் யார்?"},{"reference": "யோபு 39:6", "verseNumber": 6, "scripture": "அதற்கு நான் வனாந்தரத்தை வீடாகவும், உவர்நிலத்தை வாசஸ்தலமாகவும் கொடுத்தேன்."},{"reference": "யோபு 39:7", "verseNumber": 7, "scripture": "அது பட்டணத்தின் இரைச்சலை அலட்சியம்பண்ணி, ஓட்டுகிறவனுடைய கூக்குரலை மதிக்கிறதில்லை."},{"reference": "யோபு 39:8", "verseNumber": 8, "scripture": "அது மலைகளிலே தன் மேய்ச்சலைக் கண்டுபிடித்து, சகலவிதப் பச்சைப்பூண்டுகளையும் தேடித்திரியும்."},{"reference": "யோபு 39:9", "verseNumber": 9, "scripture": "காண்டாமிருகம் உன்னிடத்தில் சேவிக்கச் சம்மதிக்குமோ? அது உன் முன்னணைக்கு முன்பாக இராத்தங்குமோ?"},{"reference": "யோபு 39:10", "verseNumber": 10, "scripture": "படைச்சால்களை உழ நீ காண்டாமிருகத்தைக் கயிறுபோட்டு ஏரிலே பூட்டுவாயோ? அது உனக்கு இசைந்து பரம்படிக்குமோ?"},{"reference": "யோபு 39:11", "verseNumber": 11, "scripture": "அது அதிக பெலமுள்ளதென்று நீ நம்பி அதினிடத்தில் வேலை வாங்குவாயோ?"},{"reference": "யோபு 39:12", "verseNumber": 12, "scripture": "உன் தானியத்தை அது உன்வீட்டில் கொண்டுவந்து, உன் களஞ்சியத்தில் சேர்க்கும் என்று நீ அதை நம்புவாயோ?"},{"reference": "யோபு 39:13", "verseNumber": 13, "scripture": "தீக்குருவிகள் தங்கள் செட்டைகளை அசைவாட்டி ஓடுகிற ஓட்டம், நாரை தன் செட்டைகளாலும் இறகுகளாலும் பறக்கிறதற்குச் சமானமல்லவோ?"},{"reference": "யோபு 39:14", "verseNumber": 14, "scripture": "அது தன் முட்டைகளைத் தரையிலே இட்டு, அவைகளை மணலிலே அனலுறைக்க வைத்துவிட்டுப்போய்,"},{"reference": "யோபு 39:15", "verseNumber": 15, "scripture": "காலால் மிதிபட்டு உடைந்துபோகும் என்பதையும், காட்டுமிருகங்கள் அவைகளை மிதித்துவிடும் என்பதையும் நினைக்கிறதில்லை."},{"reference": "யோபு 39:16", "verseNumber": 16, "scripture": "அது தன் குஞ்சுகள் தன்னுடையதல்லாததுபோல அவைகளைக்காக்காத கடினகுணமுள்ளதாயிருக்கும்; அவைகளுக்காக அதற்குக் கவலையில்லாதபடியினால் அது பட்ட வருத்தம் விருதாவாம்."},{"reference": "யோபு 39:17", "verseNumber": 17, "scripture": "தேவன் அதற்குப் புத்தியைக் கொடாமல், ஞானத்தை விலக்கிவைத்தார்."},{"reference": "யோபு 39:18", "verseNumber": 18, "scripture": "அது செட்டை விரித்து எழும்பும்போது, குதிரையையும் அதின்மேல் ஏறியிருக்கிறவனையும் அலட்சியம்பண்ணும்."},{"reference": "யோபு 39:19", "verseNumber": 19, "scripture": "குதிரைக்கு நீ வீரியத்தைக் கொடுத்தாயோ? அதின் தொண்டையில் குமுறலை வைத்தாயோ?"},{"reference": "யோபு 39:20", "verseNumber": 20, "scripture": "ஒரு வெட்டுக்கிளியை மிரட்டுகிறதுபோல அதை மிரட்டுவாயோ? அதினுடைய நாசியின் செருக்கு பயங்கரமாயிருக்கிறது."},{"reference": "யோபு 39:21", "verseNumber": 21, "scripture": "அது தரையிலே தாளடித்து, தன் பலத்தில் களித்து, ஆயுதங்களைத் தரித்தவருக்கு எதிராகப் புறப்படும்."},{"reference": "யோபு 39:22", "verseNumber": 22, "scripture": "அது கலங்காமலும், பட்டயத்துக்குப் பின்வாங்காமலுமிருந்து, பயப்படுதலை அலட்சியம்பண்ணும்."},{"reference": "யோபு 39:23", "verseNumber": 23, "scripture": "அம்பறாத்தூணியும், மின்னுகிற ஈட்டியும், கேடகமும் அதின்மேல் கலகலக்கும்போது,"},{"reference": "யோபு 39:24", "verseNumber": 24, "scripture": "கர்வமும் மூர்க்கமுங்கொண்டு தரையை விழுங்கிவிடுகிறதுபோல் அநுமானித்து, எக்காளத்தின் தொனிக்கு அஞ்சாமல் பாயும்."},{"reference": "யோபு 39:25", "verseNumber": 25, "scripture": "எக்காளம் தொனிக்கும்போது அது நிகியென்று கனைக்கும்; யுத்தத்தையும், படைத்தலைவரின் ஆர்ப்பரிப்பையும், சேனைகளின் ஆரவாரத்தையும் தூரத்திலிருந்து மோப்பம்பிடிக்கும்."},{"reference": "யோபு 39:26", "verseNumber": 26, "scripture": "உன் புத்தியினாலே ராஜாளி பறந்து, தெற்குக்கு எதிராகத் தன் செட்டைகளை விரிக்கிறதோ?"},{"reference": "யோபு 39:27", "verseNumber": 27, "scripture": "உன் கற்பனையினாலே கழுகு உயரப் பறந்து, உயரத்திலே தன் கூட்டைக் கட்டுமோ?"},{"reference": "யோபு 39:28", "verseNumber": 28, "scripture": "அது கன்மலையிலும், கன்மலையின் சிகரத்திலும், அரணான ஸ்தலத்திலும் தங்கி வாசம்பண்ணும். றல்."},{"reference": "யோபு 39:29", "verseNumber": 29, "scripture": "அங்கேயிருந்து இரையை நோக்கும்; அதின் கண்கள் தூரத்திலிருந்து அதைப் பார்க்கும்."},{"reference": "யோபு 39:30", "verseNumber": 30, "scripture": "அதின் குஞ்சுகள் இரத்தத்தை உறிஞ்சும்; பிணம் எங்கேயோ அங்கே கழுகு சேரும் என்றார்."}]}