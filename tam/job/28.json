{"bibleVersion": "TAM", "bibleLanguage": "Tamil", "fullBibleName": "பரிசுத்த வேதாகமம் O.V. (2017)", "description": "Bible Old Version in the Tamil language, published by Bible Society of India in 2017.", "scriptureSection": "பழைய ஏற்பாடு", "internetAddress": "https://www.kingjamesbibleonline.org/", "copyright": "Bible Society of India", "bibleTextSource": "Internet", "bookName": "யோபு", "bookAbbreviation": "யோபு", "chapterNumber": 28, "verses": [{"reference": "யோபு 28:1", "verseNumber": 1, "scripture": "வெள்ளிக்கு விளைவிடம் உண்டு, பொன்னுக்குப் புடமிடும் ஸ்தலமுமுண்டு."},{"reference": "யோபு 28:2", "verseNumber": 2, "scripture": "இரும்பு மண்ணிலிருந்து எடுக்கப்படும்; செம்பு கற்களில் உருக்கி எடுக்கப்படும்."},{"reference": "யோபு 28:3", "verseNumber": 3, "scripture": "மனிதன் அந்தகாரத்திலும் மரண இருளிலும் இருக்கிற கற்களைக் கடையாந்தரமட்டும் ஆராய்ந்து தேடி, இருளுக்கும் அங்கே முடிவுண்டாக்குகிறான்."},{"reference": "யோபு 28:4", "verseNumber": 4, "scripture": "கடக்கக்கூடாததும் நிலையாததுமான ஆறு எழும்பினாலும், உழைப்பாளியானவன் அதை மனுஷரால் வற்றிப்போகப்பண்ணிச் செல்லுகிறான்."},{"reference": "யோபு 28:5", "verseNumber": 5, "scripture": "பூமியின்மேல் ஆகாரம் விளையும்; அதின் கீழிடங்களிலிருக்கிறவைகளோ, அக்கினியால் மாறினது போலிருக்கும்."},{"reference": "யோபு 28:6", "verseNumber": 6, "scripture": "அதின் கல்லுகளில் இந்திரநீலம் விளையும்; அதின் பொடியில் பொன்பொடிகளும் உண்டாயிருக்கும்."},{"reference": "யோபு 28:7", "verseNumber": 7, "scripture": "ஒரு வழியுண்டு, அது ஒரு பட்சிக்கும் தெரியாது; வல்லூறின் கண்ணும் அதைக் கண்டதில்லை;"},{"reference": "யோபு 28:8", "verseNumber": 8, "scripture": "துஷ்டமிருகங்களின் கால் அதில் படவில்லை; சிங்கம் அதைக் கடந்ததில்லை."},{"reference": "யோபு 28:9", "verseNumber": 9, "scripture": "அவன் தன் கைகளைக் கற்பாறையின்மேல் நீட்டி, மலைகளை வேரோடே புரட்டுகிறான்."},{"reference": "யோபு 28:10", "verseNumber": 10, "scripture": "கன்மலைகளுக்குள்ளும் நீர்க்கால்களை வெட்டுகிறான்; அவன் கண் விலையுயர்ந்த எல்லாவற்றையும் காணும்."},{"reference": "யோபு 28:11", "verseNumber": 11, "scripture": "ஒரு துளியும் கசியாதபடி ஆறுகளை அடைக்கிறான்; மறைவிடத்திலிருக்கிறதை வெளிச்சத்திலே கொண்டுவருகிறான்."},{"reference": "யோபு 28:12", "verseNumber": 12, "scripture": "ஆனாலும் ஞானம் கண்டெடுக்கப்படுவது எங்கே? புத்தி விளைகிற இடம் எது?"},{"reference": "யோபு 28:13", "verseNumber": 13, "scripture": "அதின் விலை மனுஷனுக்குத் தெரியாது; அது ஜீவனுள்ளோருடைய தேசத்திலே அகப்படுகிறதில்லை."},{"reference": "யோபு 28:14", "verseNumber": 14, "scripture": "ஆழமானது: அது என்னிடத்தில் இல்லையென்கிறது; சமுத்திரமானதும், அது என்னிடத்தில் இல்லையென்கிறது."},{"reference": "யோபு 28:15", "verseNumber": 15, "scripture": "அதற்கு ஈடாகத் தங்கத்தைக் கொடுக்கவும், அதற்குக் கிரயமாக வெள்ளியை நிறுக்கவும் கூடாது."},{"reference": "யோபு 28:16", "verseNumber": 16, "scripture": "ஓப்பீரின் தங்கமும், விலையேறப்பெற்ற கோமேதகமும், இந்திர நீலக்கல்லும் அதற்கு ஈடல்ல."},{"reference": "யோபு 28:17", "verseNumber": 17, "scripture": "பொன்னும் பளிங்கும் அதற்கு ஒப்பல்ல; பசும்பொன்னாபரணங்களுக்கு அதை மாற்றக்கூடாது."},{"reference": "யோபு 28:18", "verseNumber": 18, "scripture": "பவளத்தையும் ஸ்படிகத்தையும் அத்தோடே ஒப்பிட்டுப் பேசலாகாது; முத்துகளைப்பார்க்கிலும் ஞானத்தின் விலை உயர்ந்தது."},{"reference": "யோபு 28:19", "verseNumber": 19, "scripture": "எத்தியோப்பியாவின் புஷ்பராகம் அதற்கு நிகரல்ல; பசும்பொன்னும் அதற்குச் சரியல்ல."},{"reference": "யோபு 28:20", "verseNumber": 20, "scripture": "இப்படியிருக்க, ஞானம் எங்கேயிருந்து வரும்; புத்தி தங்கும் இடம் எங்கே?"},{"reference": "யோபு 28:21", "verseNumber": 21, "scripture": "அது ஜீவனுள்ள சகலருடைய கண்களுக்கும் ஒளித்தும், ஆகாசத்துப்பறவைகளுக்கு மறைந்தும் இருக்கிறது."},{"reference": "யோபு 28:22", "verseNumber": 22, "scripture": "நாசமும், மரணமும், நாங்கள் எங்கள் காதுகளினாலேமாத்திரம் அதின் கீர்த்தியைக் கேட்டோம் என்கிறது."},{"reference": "யோபு 28:23", "verseNumber": 23, "scripture": "தேவனோ அதின் வழியை அறிவார், அதின் ஸ்தானம் அவருக்கே தெரியும்."},{"reference": "யோபு 28:24", "verseNumber": 24, "scripture": "அவர் பூமியின் கடையாந்தரங்களைப் பார்த்து, வானங்களின்கீழ் இருக்கிறதையெல்லாம் காண்கிறார்."},{"reference": "யோபு 28:25", "verseNumber": 25, "scripture": "அவர் காற்றுக்கு அதின் நிறையை நியமித்து, ஜலத்துக்கு அதின் அளவைப் பிரமாணித்து,"},{"reference": "யோபு 28:26", "verseNumber": 26, "scripture": "மழைக்குத் திட்டத்தையும், இடிமுழக்கத்தோடே கூடிய மின்னலுக்கு வழியையும் ஏற்படுத்துகிறார்."},{"reference": "யோபு 28:27", "verseNumber": 27, "scripture": "அவர் அதைப் பார்த்துக் கணக்கிட்டார்; அதை ஆராய்ந்து ஆயத்தப்படுத்தி,"},{"reference": "யோபு 28:28", "verseNumber": 28, "scripture": "மனுஷனை நோக்கி: இதோ, ஆண்டவருக்குப் பயப்படுவதே ஞானம்; பொல்லாப்பை விட்டு விலகுவதே புத்தி என்றார் என்று சொன்னான்."}]}