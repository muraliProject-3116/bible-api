{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "பிலிப்பியர்",
     "bookAbbreviation":  "பிலி",
     "chapterNumber":  2,
     "verses":  [
        {
            "reference":  "பிலிப்பியர் 2:1",
             "verseNumber":  1,
             "scripture":  "ஆதலால் கிறிஸ்துவுக்குள் யாதொரு ஆறுதலும், அன்பினாலே யாதொரு தேறுதலும், ஆவியின் யாதொரு ஐக்கியமும், யாதொரு உருக்கமான பட்சமும் இரக்கங்களும் உண்டானால்,"
        },
        {
            "reference":  "பிலிப்பியர் 2:2",
             "verseNumber":  2,
             "scripture":  "நீங்கள் ஏக சிந்தையும் ஏக அன்புமுள்ளவர்களாயிருந்து, இசைந்த ஆத்துமாக்களாய் ஒன்றையே சிந்தித்து, என் சந்தோஷத்தை நிறைவாக்குங்கள்."
        },
        {
            "reference":  "பிலிப்பியர் 2:3",
             "verseNumber":  3,
             "scripture":  "ஒன்றையும் வாதினாலாவது வீண்பெருமையினாலாவது செய்யாமல், மனத்தாழ்மையினாலே ஒருவரையொருவர் தங்களிலும் மேன்மையானவர்களாக எண்ணக்கடவீர்கள்."
        },
        {
            "reference":  "பிலிப்பியர் 2:4",
             "verseNumber":  4,
             "scripture":  "அவனவன் தனக்கானவைகளையல்ல, பிறருக்கானவைகளையும் நோக்குவானாக."
        },
        {
            "reference":  "பிலிப்பியர் 2:5",
             "verseNumber":  5,
             "scripture":  "கிறிஸ்து இயேசுவிலிருந்த சிந்தையே உங்களிலும் இருக்கக்கடவது;"
        },
        {
            "reference":  "பிலிப்பியர் 2:6",
             "verseNumber":  6,
             "scripture":  "அவர் தேவனுடைய ரூபமாயிருந்தும், தேவனுக்குச் சமமாயிருப்பதைக் கொள்ளையாடின பொருளாக எண்ணாமல்,"
        },
        {
            "reference":  "பிலிப்பியர் 2:7",
             "verseNumber":  7,
             "scripture":  "தம்மைத்தாமே வெறுமையாக்கி, அடிமையின் ரூபமெடுத்து, மனுஷர் சாயலானார்."
        },
        {
            "reference":  "பிலிப்பியர் 2:8",
             "verseNumber":  8,
             "scripture":  "அவர் மனுஷரூபமாய்க் காணப்பட்டு, மரணபரியந்தம், அதாவது சிலுவையின் மரணபரியந்தமும் கீழ்ப்படிந்தவராகி, தம்மைத்தாமே தாழ்த்தினார்."
        },
        {
            "reference":  "பிலிப்பியர் 2:9",
             "verseNumber":  9,
             "scripture":  "ஆதலால் தேவன் எல்லாவற்றிற்கும் மேலாக அவரை உயர்த்தி,"
        },
        {
            "reference":  "பிலிப்பியர் 2:10",
             "verseNumber":  10,
             "scripture":  "இயேசுவின் நாமத்தில் வானோர் பூதலத்தோர் பூமியின் கீழானோருடைய முழங்கால் யாவும் முடங்கும்படிக்கும்,"
        },
        {
            "reference":  "பிலிப்பியர் 2:11",
             "verseNumber":  11,
             "scripture":  "பிதாவாகிய தேவனுக்கு மகிமையாக இயேசுகிறிஸ்து கர்த்தரென்று நாவுகள் யாவும் அறிக்கைபண்ணும்படிக்கும், எல்லா நாமத்திற்கும் மேலான நாமத்தை அவருக்குத் தந்தருளினார்."
        },
        {
            "reference":  "பிலிப்பியர் 2:12",
             "verseNumber":  12,
             "scripture":  "ஆதலால், எனக்குப் பிரியமானவர்களே, நீங்கள் எப்பொழுதும் கீழ்ப்படிகிறபடியே, நான் உங்களுக்குச் சமீபமாயிருக்கும்பொழுது மாத்திரமல்ல, நான் தூரமாயிருக்கிற இப்பொழுதும், அதிக பயத்தோடும் நடுக்கத்தோடும் உங்கள் இரட்சிப்பு நிறைவேறப் பிரயாசப்படுங்கள்."
        },
        {
            "reference":  "பிலிப்பியர் 2:13",
             "verseNumber":  13,
             "scripture":  "ஏனெனில் தேவனே தம்முடைய தயவுள்ள சித்தத்தின்படி விருப்பத்தையும் செய்கையையும் உங்களில் உண்டாக்குகிறவராயிருக்கிறார்."
        },
        {
            "reference":  "பிலிப்பியர் 2:14",
             "verseNumber":  14,
             "scripture":  "நான் வீணாக ஓடினதும் வீணாகப் பிரயாசப்பட்டதுமில்லையென்கிற மகிழ்ச்சி கிறிஸ்துவின் நாளில் எனக்கு உண்டாயிருப்பதற்கு, ஜீவவசனத்தைப் பிடித்துக்கொண்டு, உலகத்திலே சுடர்களைப்போலப் பிரகாசிக்கிற நீங்கள்,"
        },
        {
            "reference":  "பிலிப்பியர் 2:15",
             "verseNumber":  15,
             "scripture":  "கோணலும் மாறுபாடுமான சந்ததியின் நடுவிலே குற்றமற்றவர்களும் கபடற்றவர்களும், தேவனுடைய மாசற்ற பிள்ளைகளுமாயிருக்கும்படிக்கு,"
        },
        {
            "reference":  "பிலிப்பியர் 2:16",
             "verseNumber":  16,
             "scripture":  "எல்லாவற்றையும் முறுமுறுப்பில்லாமலும் தர்க்கிப்பில்லாமலும் செய்யுங்கள்."
        },
        {
            "reference":  "பிலிப்பியர் 2:17",
             "verseNumber":  17,
             "scripture":  "மேலும், உங்கள் விசுவாசமாகிய பலியின்மேலும் ஊழியத்தின்மேலும் நான் வார்க்கப்பட்டுப்போனாலும், நான் மகிழ்ந்து, உங்களனைவரோடுங்கூடச் சந்தோஷப்படுவேன்."
        },
        {
            "reference":  "பிலிப்பியர் 2:18",
             "verseNumber":  18,
             "scripture":  "இதினிமித்தம் நீங்களும் மகிழ்ந்து, என்னோடேகூடச் சந்தோஷப்படுங்கள்."
        },
        {
            "reference":  "பிலிப்பியர் 2:19",
             "verseNumber":  19,
             "scripture":  "அன்றியும், நானும் உங்கள் செய்திகளை அறிந்து மனத்தேறுதல் அடையும்படிக்குச் சீக்கிரமாய்த் தீமோத்தேயுவை உங்களிடத்தில் அனுப்பலாமென்று கர்த்தராகிய இயேசுவுக்குள் நம்பியிருக்கிறேன்."
        },
        {
            "reference":  "பிலிப்பியர் 2:20",
             "verseNumber":  20,
             "scripture":  "அதேனென்றால், உங்கள் காரியங்களை உண்மையாய் விசாரிக்கிறதற்கு என்னைப்போல மனதுள்ளவன் அவனையன்றி வேறொருவனும் என்னிடத்திலில்லை."
        },
        {
            "reference":  "பிலிப்பியர் 2:21",
             "verseNumber":  21,
             "scripture":  "மற்றவர்களெல்லாரும் கிறிஸ்து இயேசுவுக்குரியவைகளைத் தேடாமல், தங்களுக்குரியவைகளையே தேடுகிறார்கள்."
        },
        {
            "reference":  "பிலிப்பியர் 2:22",
             "verseNumber":  22,
             "scripture":  "தகப்பனுக்குப் பிள்ளை ஊழியஞ்செய்வதுபோல, அவன் என்னுடனேகூட சுவிசேஷத்தினிமித்தம் ஊழியஞ்செய்தானென்று அவனுடைய உத்தமகுணத்தை அறிந்திருக்கிறீர்கள்."
        },
        {
            "reference":  "பிலிப்பியர் 2:23",
             "verseNumber":  23,
             "scripture":  "ஆகையால் என் காரியங்கள் இன்னபடி நடக்கும் என்று நான் அறிந்தவுடனே அவனை அனுப்பலாமென்று நினைத்திருக்கிறேன்."
        },
        {
            "reference":  "பிலிப்பியர் 2:24",
             "verseNumber":  24,
             "scripture":  "அன்றியும் நானே சீக்கிரத்தில் வருவேனென்று கர்த்தருக்குள் நம்பிக்கையாயிருக்கிறேன்."
        },
        {
            "reference":  "பிலிப்பியர் 2:25",
             "verseNumber":  25,
             "scripture":  "மேலும், என் சகோதரனும், உடன் வேளையாளும், உடன்சேவகனும், உங்கள் ஸ்தானாபதியும், என் குறைச்சலுக்கு உதவிசெய்தவனுமான எப்பாப்பிரோதீத்துவை உங்களிடத்தில் அனுப்பவேண்டுமென்று எண்ணினேன்."
        },
        {
            "reference":  "பிலிப்பியர் 2:26",
             "verseNumber":  26,
             "scripture":  "அவன் உங்கள் எல்லார்மேலும் வாஞ்சையுள்ளவனும், தான் வியாதிப்பட்டதை நீங்கள் கேள்விப்பட்டதினாலே மிகவும் வியாகுலப்படுகிறவனுமாயிருந்தான்."
        },
        {
            "reference":  "பிலிப்பியர் 2:27",
             "verseNumber":  27,
             "scripture":  "அவன் வியாதிப்பட்டு மரணத்திற்குச் சமீபமாயிருந்தது மெய்தான். ஆகிலும், தேவன் அவனுக்கு இரங்கினார்; அவனுக்கு இரங்கினதுமல்லாமல், துக்கத்தின்மேல் துக்கம் எனக்கு உண்டாகாதபடிக்கு, எனக்கும் இரங்கினார்."
        },
        {
            "reference":  "பிலிப்பியர் 2:28",
             "verseNumber":  28,
             "scripture":  "ஆகையால் நீங்கள் அவனை மறுபடியும் கண்டு சந்தோஷப்படவும், என் துக்கங்குறையவும், அவனை அதிசீக்கிரமாய் அனுப்பினேன்."
        },
        {
            "reference":  "பிலிப்பியர் 2:29",
             "verseNumber":  29,
             "scripture":  "ஆனபடியினாலே நீங்கள் கர்த்தருக்குள் மிகுந்த சந்தோஷத்தோடே அவனை ஏற்றுக்கொண்டு, இப்படிப்பட்டவர்களைக் கனமாய் எண்ணுங்கள்."
        },
        {
            "reference":  "பிலிப்பியர் 2:30",
             "verseNumber":  30,
             "scripture":  "ஏனெனில் நீங்கள் எனக்குச் செய்யவேண்டிய ஊழியத்திலே உங்கள் குறைவை நிறைவாக்கும்படிக்கு, அவன் தன் பிராணனையும் எண்ணாமல், கிறிஸ்துவின் ஊழியத்தினிமித்தம் மரணத்திற்குச் சமீபமாயிருந்தான்."
        }
    ]
}