{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "லூக்கா",
     "bookAbbreviation":  "லூக்",
     "chapterNumber":  14,
     "verses":  [
        {
            "reference":  "லூக்கா 14:1",
             "verseNumber":  1,
             "scripture":  "ஒரு ஓய்வுநாளிலே பரிசேயரில் தலைவனாகிய ஒருவனுடைய வீட்டிலே அவர் போஜனம் பண்ணும்படிக்குப் போயிருந்தார்."
        },
        {
            "reference":  "லூக்கா 14:2",
             "verseNumber":  2,
             "scripture":  "அப்பொழுது நீர்க்கோவை வியாதியுள்ள ஒரு மனுஷன் அவருக்கு முன்பாக இருந்தான். என்ன செய்வாரோவென்று ஜனங்கள் அவர்மேல் நோக்கமாயிருந்தார்கள்."
        },
        {
            "reference":  "லூக்கா 14:3",
             "verseNumber":  3,
             "scripture":  "இயேசு நியாயசாஸ்திரிகளையும் பரிசேயரையும் பார்த்து: ஓய்வு நாளிலே சொஸ்தமாக்குகிறது நியாயமா என்று கேட்டார்."
        },
        {
            "reference":  "லூக்கா 14:4",
             "verseNumber":  4,
             "scripture":  "அதற்கு அவர்கள் பேசாமலிருந்தார்கள். அப்பொழுது அவர் அவனை அழைத்து, சொஸ்தமாக்கி, அனுப்பிவிட்டு,"
        },
        {
            "reference":  "லூக்கா 14:5",
             "verseNumber":  5,
             "scripture":  "அவர்களை நோக்கி: உங்களில் ஒருவனுடைய கழுதையாவது எருதாவது ஓய்வுநாளில் துரவிலே விழுந்தால், அவன் அதை உடனே தூக்கிவிடானோ என்றார்."
        },
        {
            "reference":  "லூக்கா 14:6",
             "verseNumber":  6,
             "scripture":  "அதற்கு உத்தரவுசொல்ல அவர்களால் கூடாமற்போயிற்று."
        },
        {
            "reference":  "லூக்கா 14:7",
             "verseNumber":  7,
             "scripture":  "விருந்துக்கு அழைக்கப்பட்டவர்கள் பந்தியில் முதன்மையான இடங்களைத் தெரிந்துகொண்டதை அவர் பார்த்து, அவர்களுக்கு ஒரு உவமையைச் சொன்னார்:"
        },
        {
            "reference":  "லூக்கா 14:8",
             "verseNumber":  8,
             "scripture":  "ஒருவனால் கலியாணத்துக்கு நீ அழைக்கப்பட்டிருக்கும்போது, பந்தியில் முதன்மையான இடத்தில் உட்காராதே; உன்னிலும் கனமுள்ளவன் ஒருவேளை அவனால் அழைக்கப்பட்டிருப்பான்."
        },
        {
            "reference":  "லூக்கா 14:9",
             "verseNumber":  9,
             "scripture":  "அப்பொழுது உன்னையும் அவனையும் அழைத்தவன் உன்னிடத்தில் வந்து: இவருக்கு இடங்கொடு என்பான்; அப்பொழுது நீ வெட்கத்தோடே தாழ்ந்த இடத்திற்குப் போகவேண்டியதாயிருக்கும்."
        },
        {
            "reference":  "லூக்கா 14:10",
             "verseNumber":  10,
             "scripture":  "நீ அழைக்கப்பட்டிருக்கும்போது, போய், தாழ்ந்த இடத்தில் உட்காரு; அப்பொழுது உன்னை அழைத்தவன் வந்து: சிநேகிதனே, உயர்ந்த இடத்தில் வாரும் என்று சொல்லும்போது, உன்னுடனேகூடப் பந்தியிருக்கிறவர்களுக்கு முன்பாக உனக்குக் கனமுண்டாகும்."
        },
        {
            "reference":  "லூக்கா 14:11",
             "verseNumber":  11,
             "scripture":  "தன்னைத்தான் உயர்த்துகிறவனெவனும் தாழ்த்தப்படுவான், தன்னைத்தான் தாழ்த்துகிறவன் உயர்த்தப்படுவான் என்றார்."
        },
        {
            "reference":  "லூக்கா 14:12",
             "verseNumber":  12,
             "scripture":  "அன்றியும் அவர் தம்மை விருந்துக்கு அழைத்தவனை நோக்கி: நீ பகல்விருந்தாவது இராவிருந்தாவதுபண்ணும்போது, உன் சிநேகிதரையாகிலும் உன் சகோதரரையாகிலும், உன் பந்து ஜனங்களையாகிலும், ஐசுவரியமுள்ள அயலகத்தாரையாகிலும் அழைக்கவேண்டாம்; அழைத்தால் அவர்களும் உன்னை அழைப்பார்கள், அப்பொழுது உனக்குப் பதிலுக்குப் பதில் செய்ததாகும்."
        },
        {
            "reference":  "லூக்கா 14:13",
             "verseNumber":  13,
             "scripture":  "நீ விருந்துபண்ணும்போது ஏழைகளையும் ஊனரையும் சப்பாணிகளையும் குருடரையும் அழைப்பாயாக."
        },
        {
            "reference":  "லூக்கா 14:14",
             "verseNumber":  14,
             "scripture":  "அப்பொழுது நீ பாக்கியவானாயிருப்பாய்; அவர்கள் உனக்குப் பதில் செய்யமாட்டார்கள்; நீதிமான்களின் உயிர்த்தெழுதலில் உனக்குப் பதில் செய்யப்படும் என்றார்."
        },
        {
            "reference":  "லூக்கா 14:15",
             "verseNumber":  15,
             "scripture":  "அவரோடேகூடப் பந்தியிருந்தவர்களில் ஒருவன் இவைகளைக் கேட்டபொழுது, அவரை நோக்கி: தேவனுடைய ராஜ்யத்தில் போஜனம்பண்ணுகிறவன் பாக்கியவான் என்றான்."
        },
        {
            "reference":  "லூக்கா 14:16",
             "verseNumber":  16,
             "scripture":  "அதற்கு அவர்: ஒரு மனுஷன் பெரியவிருந்தை ஆயத்தம்பண்ணி, அநேகரை அழைப்பித்தான்."
        },
        {
            "reference":  "லூக்கா 14:17",
             "verseNumber":  17,
             "scripture":  "விருந்து வேளையில் தன் ஊழியக்காரனை நோக்கி: நீ அழைக்கப்பட்டவர்களிடத்தில் போய், எல்லாம் ஆயத்தமாயிருக்கிறது வாருங்கள், என்று சொல்லென்று அவனை அனுப்பினான்."
        },
        {
            "reference":  "லூக்கா 14:18",
             "verseNumber":  18,
             "scripture":  "அவர்களெல்லாரும் போக்குச்சொல்லத் தொடங்கினார்கள். ஒருவன்: ஒரு வயலைக்கொண்டேன், நான் அகத்தியமாய்ப்போய், அதைப் பார்க்கவேண்டும், என்னை மன்னிக்கும்படி வேண்டிக்கொள்ளுகிறேன் என்றான்."
        },
        {
            "reference":  "லூக்கா 14:19",
             "verseNumber":  19,
             "scripture":  "வேறொருவன்: ஐந்தேர்மாடு கொண்டேன், அதைச் சோதித்துப் பார்க்கப்போகிறேன், என்னை மன்னிக்கும்படி வேண்டிக்கொள்ளுகிறேன் என்றான்."
        },
        {
            "reference":  "லூக்கா 14:20",
             "verseNumber":  20,
             "scripture":  "வேறொருவன்: பெண்ணை விவாகம்பண்ணினேன், அதினால் நான் வரக்கூடாது என்றான்."
        },
        {
            "reference":  "லூக்கா 14:21",
             "verseNumber":  21,
             "scripture":  "அந்த ஊழியக்காரன் வந்து, இவைகளைத் தன் எஜமானுக்கு அறிவித்தான். அப்பொழுது வீட்டெஜமான் கோபமடைந்து, தன் ஊழியக்காரனை நோக்கி: நீ பட்டணத்தின் தெருக்களிலும் வீதிகளிலும் சீக்கிரமாய்ப் போய், ஏழைகளையும் ஊனரையும் சப்பாணிகளையும் குருடரையும் இங்கே கூட்டிக்கொண்டுவா என்றான்."
        },
        {
            "reference":  "லூக்கா 14:22",
             "verseNumber":  22,
             "scripture":  "ஊழியக்காரன் அப்படியே செய்து: ஆண்டவரே, நீர் கட்டளையிட்டபடி செய்தாயிற்று, இன்னும் இடம் இருக்கிறது என்றான்."
        },
        {
            "reference":  "லூக்கா 14:23",
             "verseNumber":  23,
             "scripture":  "அப்பொழுது எஜமான் ஊழியக்காரனை நோக்கி: நீ பெருவழிகளிலும் வேலிகளருகிலும் போய், என் வீடு நிறையும்படியாக ஜனங்களை உள்ளே வரும்படி வருந்திக் கூட்டிக்கொண்டுவா;"
        },
        {
            "reference":  "லூக்கா 14:24",
             "verseNumber":  24,
             "scripture":  "அழைக்கப்பட்டிருந்த அந்த மனுஷரில் ஒருவனாகிலும் என் விருந்தை ருசிபார்ப்பதில்லையென்று உங்களுக்குச் சொல்லுகிறேன் என்றான் என்று சொன்னார்."
        },
        {
            "reference":  "லூக்கா 14:25",
             "verseNumber":  25,
             "scripture":  "பின்பு அநேக ஜனங்கள் அவரோடேகூடப் பிரயாணமாய்ப் போகையில், அவர்களிடமாய் அவர் திரும்பிப்பார்த்து:"
        },
        {
            "reference":  "லூக்கா 14:26",
             "verseNumber":  26,
             "scripture":  "யாதொருவன் என்னிடத்தில் வந்து, தன் தகப்பனையும் தாயையும் மனைவியையும் பிள்ளைகளையும் சகோதரரையும் சகோதரிகளையும், தன் ஜீவனையும் வெறுக்காவிட்டால் எனக்குச் சீஷனாயிருக்கமாட்டான்."
        },
        {
            "reference":  "லூக்கா 14:27",
             "verseNumber":  27,
             "scripture":  "தன் சிலுவையைச் சுமந்துகொண்டு எனக்குப் பின்செல்லாதவன் எனக்குச் சீஷனாயிருக்கமாட்டான்."
        },
        {
            "reference":  "லூக்கா 14:28",
             "verseNumber":  28,
             "scripture":  "உங்களில் ஒருவன் ஒரு கோபுரத்தைக் கட்ட மனதாயிருந்து,"
        },
        {
            "reference":  "லூக்கா 14:29",
             "verseNumber":  29,
             "scripture":  "அஸ்திபாரம் போட்டபின்பு முடிக்கத் திராணியில்லாமற்போனால், பார்க்கிறவர்களெல்லாரும்:"
        },
        {
            "reference":  "லூக்கா 14:30",
             "verseNumber":  30,
             "scripture":  "இந்த மனுஷன் கட்டத்தொடங்கி, முடிக்கத் திராணியில்லாமற்போனான் என்று சொல்லித் தன்னைப் பரியாசம்பண்ணாதபடிக்கு, அதைக் கட்டித் தீர்க்கிறதற்குத் தனக்கு நிர்வாகமுண்டோ இல்லையோ என்று முன்பு அவன் உட்கார்ந்து செல்லுஞ்செலவைக் கணக்குப்பாராமலிருப்பானோ?"
        },
        {
            "reference":  "லூக்கா 14:31",
             "verseNumber":  31,
             "scripture":  "அன்றியும் ஒரு ராஜா மற்றொரு ராஜாவோடே யுத்தஞ்செய்யப்போகிறபோது, தன்மேல் இருபதினாயிரம் சேவகரோடே வருகிற அவனைத் தான் பதினாயிரம் சேவகரைக்கொண்டு எதிர்க்கக்கூடுமோ கூடாதோ என்று முன்பு உட்கார்ந்து ஆலோசனைபண்ணாமலிருப்பானோ?"
        },
        {
            "reference":  "லூக்கா 14:32",
             "verseNumber":  32,
             "scripture":  "கூடாதென்று கண்டால், மற்றவன் இன்னும் தூரத்திலிருக்கும்போதே, ஸ்தானாதிபதிகளை அனுப்பி, சமாதானத்துக்கானவைகளைக் கேட்டுக்கொள்வானே."
        },
        {
            "reference":  "லூக்கா 14:33",
             "verseNumber":  33,
             "scripture":  "அப்படியே உங்களில் எவனாகிலும் தனக்கு உண்டானவைகளையெல்லாம் வெறுத்துவிடாவிட்டால் அவன் எனக்குச் சீஷனாயிருக்கமாட்டான்."
        },
        {
            "reference":  "லூக்கா 14:34",
             "verseNumber":  34,
             "scripture":  "உப்பு நல்லதுதான், உப்பு சாரமற்றுப்போனால் எதினால் சாரமாக்கப்படும்?"
        },
        {
            "reference":  "லூக்கா 14:35",
             "verseNumber":  35,
             "scripture":  "அது நிலத்துக்காகிலும் எருவுக்காகிலும் உதவாது, அதை வெளியே கொட்டிப்போடுவார்கள். கேட்கிறதற்குக் காதுள்ளவன் கேட்கக்கடவன் என்றார்."
        }
    ]
}