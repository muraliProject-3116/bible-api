{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "லூக்கா",
     "bookAbbreviation":  "லூக்",
     "chapterNumber":  15,
     "verses":  [
        {
            "reference":  "லூக்கா 15:1",
             "verseNumber":  1,
             "scripture":  "சகல ஆயக்காரரும் பாவிகளும் அவருடைய வசனங்களைக் கேட்கும்படி அவரிடத்தில் வந்து சேர்ந்தார்கள்."
        },
        {
            "reference":  "லூக்கா 15:2",
             "verseNumber":  2,
             "scripture":  "அப்பொழுது பரிசேயரும் வேதபாரகரும் முறுமுறுத்து: இவர் பாவிகளை ஏற்றுக்கொண்டு அவர்களோடே சாப்பிடுகிறார் என்றார்கள்."
        },
        {
            "reference":  "லூக்கா 15:3",
             "verseNumber":  3,
             "scripture":  "அவர்களுக்கு அவர் சொன்ன உவமையாவது:"
        },
        {
            "reference":  "லூக்கா 15:4",
             "verseNumber":  4,
             "scripture":  "உங்களில் ஒரு மனுஷன் நூறு ஆடுகளை உடையவனாயிருந்து, அவைகளில் ஒன்று காணாமற்போனால், தொண்ணூற்றொன்பது ஆடுகளையும் வனாந்தரத்திலேவிட்டு, காணாமற்போன ஆட்டைக் கண்டுபிடிக்குமளவும் தேடித்திரியானோ?"
        },
        {
            "reference":  "லூக்கா 15:5",
             "verseNumber":  5,
             "scripture":  "கண்டுபிடித்தபின்பு, அவன் சந்தோஷத்தோடே அதைத் தன் தோள்களின்மேல் போட்டுக்கொண்டு,"
        },
        {
            "reference":  "லூக்கா 15:6",
             "verseNumber":  6,
             "scripture":  "வீட்டுக்கு வந்து, சிநேகிதரையும் அயலகத்தாரையும் கூட வரவழைத்து: காணாமற்போன என் ஆட்டைக் கண்டுபிடித்தேன், என்னோடுகூட சந்தோஷப்படுங்கள் என்பான் அல்லவா?"
        },
        {
            "reference":  "லூக்கா 15:7",
             "verseNumber":  7,
             "scripture":  "அதுபோல, மனந்திரும்ப அவசியமில்லாத தொண்ணூற்றொன்பது நீதிமான்களைக்குறித்துச் சந்தோஷம் உண்டாகிறதைப்பார்க்கிலும் மனந்திரும்புகிற ஒரே பாவியினிமித்தம் பரலோகத்தில் மிகுந்த சந்தோஷம் உண்டாயிருக்கும் என்று உங்களுக்குச் சொல்லுகிறேன்."
        },
        {
            "reference":  "லூக்கா 15:8",
             "verseNumber":  8,
             "scripture":  "அன்றியும், ஒரு ஸ்திரீ பத்து வெள்ளிக்காசை உடையவளாயிருந்து, அதில் ஒரு வெள்ளிக்காசு காணாமற்போனால், விளக்கைக் கொளுத்தி, வீட்டைப் பெருக்கி, அதைக் கண்டுபிடிக்கிறவரைக்கும் ஜாக்கிரதையாய்த் தேடாமலிருப்பாளோ?"
        },
        {
            "reference":  "லூக்கா 15:9",
             "verseNumber":  9,
             "scripture":  "கண்டுபிடித்தபின்பு, தன் சிநேகிதிகளையும் அயல் வீட்டுக்காரிகளையும் கூட வரவழைத்து: காணாமற்போன வெள்ளிக்காசைக் கண்டுபிடித்தேன், என்னோடுகூட சந்தோஷப்படுங்கள் என்பாள் அல்லவா?"
        },
        {
            "reference":  "லூக்கா 15:10",
             "verseNumber":  10,
             "scripture":  "அதுபோல மனந்திரும்புகிற ஒரே பாவியினிமித்தம் தேவனுடைய தூதருக்கு முன்பாகச் சந்தோஷமுண்டாயிருக்கிறது என்று உங்களுக்குச் சொல்லுகிறேன் என்றார்."
        },
        {
            "reference":  "லூக்கா 15:11",
             "verseNumber":  11,
             "scripture":  "பின்னும் அவர் சொன்னது: ஒரு மனுஷனுக்கு இரண்டு குமாரர் இருந்தார்கள்."
        },
        {
            "reference":  "லூக்கா 15:12",
             "verseNumber":  12,
             "scripture":  "அவர்களில் இளையவன் தகப்பனை நோக்கி: தகப்பனே, ஆஸ்தியில் எனக்கு வரும் பங்கை எனக்குத் தரவேண்டும் என்றான். அந்தப்படி அவன் அவர்களுக்குத் தன் ஆஸ்தியைப் பங்கிட்டுக்கொடுத்தான்."
        },
        {
            "reference":  "லூக்கா 15:13",
             "verseNumber":  13,
             "scripture":  "சில நாளைக்குப்பின்பு, இளையமகன் எல்லாவற்றையும் சேர்த்துக்கொண்டு, தூரதேசத்துக்குப் புறப்பட்டுப்போய், அங்கே துன்மார்க்கமாய் ஜீவனம்பண்ணி, தன் ஆஸ்தியை அழித்துப்போட்டான்."
        },
        {
            "reference":  "லூக்கா 15:14",
             "verseNumber":  14,
             "scripture":  "எல்லாவற்றையும் அவன் செவழித்தபின்பு, அந்த தேசத்திலே கொடிய பஞ்சமுண்டாயிற்று. அப்பொழுது அவன் குறைவுபடத்தொடங்கி,"
        },
        {
            "reference":  "லூக்கா 15:15",
             "verseNumber":  15,
             "scripture":  "அந்த தேசத்துக் குடிகளில் ஒருவனிடத்தில் போய் ஒட்டிக்கொண்டான். அந்தக் குடியானவன் அவனைத் தன் வயல்களில் பன்றிகளை மேய்க்கும்படி அனுப்பினான்."
        },
        {
            "reference":  "லூக்கா 15:16",
             "verseNumber":  16,
             "scripture":  "அப்பொழுது பன்றிகள் தின்கிற தவிட்டினாலே தன் வயிற்றை நிரப்ப ஆசையாயிருந்தான், ஒருவனும் அதை அவனுக்குக் கொடுக்கவில்லை."
        },
        {
            "reference":  "லூக்கா 15:17",
             "verseNumber":  17,
             "scripture":  "அவனுக்குப் புத்தி தெளிந்தபோது, அவன்: என் தகப்பனுடைய கூலிக்காரர் எத்தனையோ பேருக்குப் பூர்த்தியான சாப்பாடு இருக்கிறது, நானோ பசியினால் சாகிறேன்."
        },
        {
            "reference":  "லூக்கா 15:18",
             "verseNumber":  18,
             "scripture":  "நான் எழுந்து, என் தகப்பனிடத்திற்குப் போய்: தகப்பனே, பரத்துக்கு விரோதமாகவும் உமக்கு முன்பாகவும் பாவஞ்செய்தேன்."
        },
        {
            "reference":  "லூக்கா 15:19",
             "verseNumber":  19,
             "scripture":  "இனிமேல் உம்முடைய குமாரன் என்று சொல்லப்படுவதற்கு நான் பாத்திரனல்ல, உம்முடைய கூலிக்காரரில் ஒருவனாக என்னை வைத்துக்கொள்ளும் என்பேன் என்று சொல்லி;"
        },
        {
            "reference":  "லூக்கா 15:20",
             "verseNumber":  20,
             "scripture":  "எழுந்து புறப்பட்டு, தன் தகப்பனிடத்தில் வந்தான். அவன் தூரத்தில் வரும்போதே, அவனுடைய தகப்பன் அவனைக் கண்டு, மனதுருகி, ஓடி, அவன் கழுத்தைக் கட்டிக்கொண்டு, அவனை முத்தஞ்செய்தான்."
        },
        {
            "reference":  "லூக்கா 15:21",
             "verseNumber":  21,
             "scripture":  "குமாரன் தகப்பனை நோக்கி: தகப்பனே, பரத்துக்கு விரோதமாகவும், உமக்கு முன்பாகவும் பாவஞ்செய்தேன், இனிமேல் உம்முடைய குமாரன் என்று சொல்லப்படுவதற்கு நான் பாத்திரன் அல்ல என்று சொன்னான்."
        },
        {
            "reference":  "லூக்கா 15:22",
             "verseNumber":  22,
             "scripture":  "அப்பொழுது தகப்பன் தன் ஊழியக்காரரை நோக்கி: நீங்கள் உயர்ந்த வஸ்திரத்தைக் கொண்டுவந்து, இவனுக்கு உடுத்தி, இவன் கைக்கு மோதிரத்தையும் கால்களுக்குப் பாதரட்சைகளையும் போடுங்கள்."
        },
        {
            "reference":  "லூக்கா 15:23",
             "verseNumber":  23,
             "scripture":  "கொழுத்த கன்றைக் கொண்டுவந்து அடியுங்கள். நாம் புசித்து, சந்தோஷமாயிருப்போம்."
        },
        {
            "reference":  "லூக்கா 15:24",
             "verseNumber":  24,
             "scripture":  "என் குமாரனாகிய இவன் மரித்தான், திரும்பவும் உயிர்த்தான்; காணாமற்போனான், திரும்பவும் காணப்பட்டான் என்றான். அப்படியே அவர்கள் சந்தோஷப்படத் தொடங்கினார்கள்."
        },
        {
            "reference":  "லூக்கா 15:25",
             "verseNumber":  25,
             "scripture":  "அவனுடைய மூத்தகுமாரன் வயலிலிருந்தான். அவன் திரும்பி வீட்டுக்குச் சமீபமாய் வருகிறபோது, கீதவாத்தியத்தையும் நடனக்களிப்பையும் கேட்டு;"
        },
        {
            "reference":  "லூக்கா 15:26",
             "verseNumber":  26,
             "scripture":  "ஊழியக்காரரில் ஒருவனை அழைத்து: இதென்ன என்று விசாரித்தான்."
        },
        {
            "reference":  "லூக்கா 15:27",
             "verseNumber":  27,
             "scripture":  "அதற்கு அவன்: உம்முடைய சகோதரன் வந்தார், அவர் மறுபடியும் சுகத்துடனே உம்முடைய தகப்பனிடத்தில் வந்து சேர்ந்தபடியினாலே அவருக்காகக் கொழுத்த கன்றை அடிப்பித்தார் என்றான்."
        },
        {
            "reference":  "லூக்கா 15:28",
             "verseNumber":  28,
             "scripture":  "அப்பொழுது அவன் கோபமடைந்து, உள்ளே போக மனதில்லாதிருந்தான். தகப்பனோ வெளியே வந்து, அவனை வருந்தியழைத்தான்."
        },
        {
            "reference":  "லூக்கா 15:29",
             "verseNumber":  29,
             "scripture":  "அவன் தகப்பனுக்குப் பிரதியுத்தரமாக: இதோ, இத்தனை வருஷகாலமாய் நான் உமக்கு ஊழியஞ்செய்து, ஒருக்காலும் உம்முடைய கற்பனையை மீறாதிருந்தும், என் சிநேகிதரோடே நான் சந்தோஷமாயிருக்கும்படி நீர் ஒருக்காலும் எனக்கு ஒரு ஆட்டுக்குட்டியையாவது கொடுக்கவில்லை."
        },
        {
            "reference":  "லூக்கா 15:30",
             "verseNumber":  30,
             "scripture":  "வேசிகளிடத்தில் உம்முடைய ஆஸ்தியை அழித்துப்போட்ட உம்முடைய குமாரனாகிய இவன் வந்தவுடனே கொழுத்த கன்றை இவனுக்காக அடிப்பித்தீரே என்றான்."
        },
        {
            "reference":  "லூக்கா 15:31",
             "verseNumber":  31,
             "scripture":  "அதற்குத் தகப்பன்: மகனே, நீ எப்போதும் என்னோடிருக்கிறாய், எனக்குள்ளதெல்லாம் உன்னுடையதாயிருக்கிறது."
        },
        {
            "reference":  "லூக்கா 15:32",
             "verseNumber":  32,
             "scripture":  "உன் சகோதரனாகிய இவனோ மரித்தான், திரும்பவும் உயிர்த்தான்; காணாமற்போனான், திரும்பவும் காணப்பட்டான்; ஆனபடியினாலே, நாம் சந்தோஷப்பட்டு மகிழ்ச்சியாயிருக்கவேண்டுமே என்று சொன்னான் என்றார்."
        }
    ]
}