{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "லூக்கா",
     "bookAbbreviation":  "லூக்",
     "chapterNumber":  2,
     "verses":  [
        {
            "reference":  "லூக்கா 2:1",
             "verseNumber":  1,
             "scripture":  "அந்நாட்களில் உலகமெங்கும் குடிமதிப்பு எழுதப்படவேண்டுமென்று அகஸ்துராயனால் கட்டளை பிறந்தது."
        },
        {
            "reference":  "லூக்கா 2:2",
             "verseNumber":  2,
             "scripture":  "சீரியா நாட்டிலே சிரேனியு என்பவன் தேசாதிபதியாயிருந்தபோது இந்த முதலாம் குடிமதிப்பு உண்டாயிற்று."
        },
        {
            "reference":  "லூக்கா 2:3",
             "verseNumber":  3,
             "scripture":  "அந்தப்படி குடிமதிப்பெழுதப்படும்படிக்கு எல்லாரும் தங்கள் தங்கள் ஊர்களுக்குப் போனார்கள்."
        },
        {
            "reference":  "லூக்கா 2:4",
             "verseNumber":  4,
             "scripture":  "அப்பொழுது யோசேப்பும், தான் தாவீதின் வம்சத்தானும் குடும்பத்தானுமாயிருந்தபடியினாலே, தனக்கு மனைவியாக நியமிக்கப்பட்டுக் கர்ப்பவதியான மரியாளுடனே குடிமதிப்பெழுதப்படும்படி,"
        },
        {
            "reference":  "லூக்கா 2:5",
             "verseNumber":  5,
             "scripture":  "கலிலேயா நாட்டிலுள்ள நாசரேத்தூரிலிருந்து யூதேயா நாட்டிலுள்ள பெத்லகேம் என்னும் தாவீதின் ஊருக்குப் போனான்."
        },
        {
            "reference":  "லூக்கா 2:6",
             "verseNumber":  6,
             "scripture":  "அவ்விடத்திலே அவர்கள் இருக்கையில், அவளுக்குப் பிரசவகாலம் நேரிட்டது."
        },
        {
            "reference":  "லூக்கா 2:7",
             "verseNumber":  7,
             "scripture":  "அவள் தன் முதற்பேறான குமாரனைப் பெற்று, சத்திரத்திலே அவர்களுக்கு இடமில்லாதிருந்தபடியினால், பிள்ளையைத் துணிகளில் சுற்றி, முன்னணையிலே கிடத்தினாள்."
        },
        {
            "reference":  "லூக்கா 2:8",
             "verseNumber":  8,
             "scripture":  "அப்பொழுது அந்த நாட்டிலே மேய்ப்பர்கள் வயல்வெளியில் தங்கி, இராத்திரியிலே தங்கள் மந்தையைக் காத்துக்கொண்டிருந்தார்கள்."
        },
        {
            "reference":  "லூக்கா 2:9",
             "verseNumber":  9,
             "scripture":  "அவ்வேளையில் கர்த்தருடைய தூதன் அவர்களிடத்தில் வந்து நின்றான், கர்த்தருடைய மகிமை அவர்களைச் சுற்றிலும் பிரகாசித்தது; அவர்கள் மிகவும் பயந்தார்கள்."
        },
        {
            "reference":  "லூக்கா 2:10",
             "verseNumber":  10,
             "scripture":  "தேவதூதன் அவர்களை நோக்கி: பயப்படாதிருங்கள்; இதோ, எல்லா ஜனத்துக்கும் மிகுந்த சந்தோஷத்தை உண்டாக்கும் நற்செய்தியை உங்களுக்கு அறிவிக்கிறேன்."
        },
        {
            "reference":  "லூக்கா 2:11",
             "verseNumber":  11,
             "scripture":  "இன்று கர்த்தராகிய கிறிஸ்து என்னும் இரட்சகர் உங்களுக்குத் தாவீதின் ஊரிலே பிறந்திருக்கிறார்."
        },
        {
            "reference":  "லூக்கா 2:12",
             "verseNumber":  12,
             "scripture":  "பிள்ளையைத் துணிகளில் சுற்றி, முன்னணையிலே கிடத்தியிருக்கக் காண்பீர்கள்; இதுவே உங்களுக்கு அடையாளம் என்றான்."
        },
        {
            "reference":  "லூக்கா 2:13",
             "verseNumber":  13,
             "scripture":  "அந்தக்ஷணமே பரமசேனையின் திரள் அந்தத் தூதனுடனே தோன்றி:"
        },
        {
            "reference":  "லூக்கா 2:14",
             "verseNumber":  14,
             "scripture":  "உன்னதத்திலிருக்கிற தேவனுக்கு மகிமையும், பூமியிலே சமாதானமும், மனுஷர்மேல் பிரியமும் உண்டாவதாக என்று சொல்லி, தேவனைத் துதித்தார்கள்."
        },
        {
            "reference":  "லூக்கா 2:15",
             "verseNumber":  15,
             "scripture":  "தேவதூதர்கள் அவர்களை விட்டுப் பரலோகத்துக்குப் போனபின்பு, மேய்ப்பர்கள் ஒருவரையொருவர் நோக்கி: நாம் பெத்லகேம் ஊருக்குப் போய், நடந்ததாகக் கர்த்தரால் நமக்கு அறிவிக்கப்பட்ட இந்தக் காரியத்தைப் பார்ப்போம் வாருங்கள் என்று சொல்லி,"
        },
        {
            "reference":  "லூக்கா 2:16",
             "verseNumber":  16,
             "scripture":  "தீவிரமாய் வந்து, மரியாளையும் யோசேப்பையும், முன்னணையிலே கிடத்தியிருக்கிற பிள்ளையையும் கண்டார்கள்."
        },
        {
            "reference":  "லூக்கா 2:17",
             "verseNumber":  17,
             "scripture":  "கண்டு, அந்தப் பிள்ளையைக்குறித்துத் தங்களுக்குச் சொல்லப்பட்ட சங்கதியைப் பிரசித்தம்பண்ணினார்கள்."
        },
        {
            "reference":  "லூக்கா 2:18",
             "verseNumber":  18,
             "scripture":  "மேய்ப்பராலே தங்களுக்குச் சொல்லப்பட்டதைக் கேட்ட யாவரும் அவைகளைக்குறித்து ஆச்சரியப்பட்டார்கள்."
        },
        {
            "reference":  "லூக்கா 2:19",
             "verseNumber":  19,
             "scripture":  "மரியாளோ அந்தச் சங்கதிகளையெல்லாம் தன் இருதயத்திலே வைத்து, சிந்தனைபண்ணினாள்."
        },
        {
            "reference":  "லூக்கா 2:20",
             "verseNumber":  20,
             "scripture":  "மேய்ப்பர்களும் தங்களுக்குச் சொல்லப்பட்டதின்படியே கேட்டு கண்ட எல்லாவற்றிற்காகவும் தேவனை மகிமைப்படுத்தி, துதித்துக்கொண்டு திரும்பிப்போனார்கள்."
        },
        {
            "reference":  "லூக்கா 2:21",
             "verseNumber":  21,
             "scripture":  "பிள்ளைக்கு விருத்தசேதனம் பண்ணவேண்டிய எட்டாம் நாளிலே, அது கர்ப்பத்திலே உற்பவிக்கிறதற்கு முன்னே தேவதூதனால் சொல்லப்பட்டபடியே, அதற்கு இயேசு என்று பேரிட்டார்கள்."
        },
        {
            "reference":  "லூக்கா 2:22",
             "verseNumber":  22,
             "scripture":  "மோசேயின் நியாயப்பிரமாணத்தின்படியே அவர்களுடைய சுத்திகரிப்பின் நாட்கள் நிறைவேறினபோது,"
        },
        {
            "reference":  "லூக்கா 2:23",
             "verseNumber":  23,
             "scripture":  "முதற்பேறான எந்த ஆண்பிள்ளையும் கர்த்தருக்குப் பரிசுத்தமானதென்னப்படும் என்று கர்த்தருடைய நியாயப்பிரமாணத்தில் எழுதியிருக்கிறபடி அவரைக் கர்த்தருக்கென்று ஒப்புக்கொடுக்கவும்,"
        },
        {
            "reference":  "லூக்கா 2:24",
             "verseNumber":  24,
             "scripture":  "கர்த்தருடைய நியாயப்பிரமாணத்தில் சொல்லியிருக்கிறபடி, ஒரு ஜோடு காட்டுப்புறாவையாவது இரண்டு புறாக்குஞ்சுகளையாவது பலியாகச் செலுத்தவும், அவரை எருசலேமுக்குக் கொண்டுபோனார்கள்."
        },
        {
            "reference":  "லூக்கா 2:25",
             "verseNumber":  25,
             "scripture":  "அப்பொழுது சிமியோன் என்னும் பேர்கொண்ட ஒரு மனுஷன் எருசலேமில் இருந்தான்; அவன் நீதியும் தேவபக்தியும் உள்ளவனாயும், இஸ்ரவேலின் ஆறுதல்வரக் காத்திருக்கிறவனாயும் இருந்தான்; அவன்மேல் பரிசுத்தஆவி இருந்தார்."
        },
        {
            "reference":  "லூக்கா 2:26",
             "verseNumber":  26,
             "scripture":  "கர்த்தருடைய கிறிஸ்துவை நீ காணுமுன்னே மரணமடையமாட்டாய் என்று பரிசுத்த ஆவியினாலே அவனுக்கு அறிவிக்கப்பட்டுமிருந்தது."
        },
        {
            "reference":  "லூக்கா 2:27",
             "verseNumber":  27,
             "scripture":  "அவன் ஆவியின் ஏவுதலினால் தேவாலயத்திலே வந்திருந்தான். இயேசு என்னும் பிள்ளைக்காக நியாயப்பிரமாணமுறைமையின்படி செய்வதற்குத் தாய் தகப்பன்மார் அவரை உள்ளே கொண்டுவருகையில்,"
        },
        {
            "reference":  "லூக்கா 2:28",
             "verseNumber":  28,
             "scripture":  "அவன் அவரைத் தன் கைகளில் ஏந்திக்கொண்டு, தேவனை ஸ்தோத்திரித்து:"
        },
        {
            "reference":  "லூக்கா 2:29",
             "verseNumber":  29,
             "scripture":  "ஆண்டவரே, உமது வார்த்தையின்படி உமது அடியேனை இப்பொழுது சமாதானத்தோடே போகவிடுகிறீர்;"
        },
        {
            "reference":  "லூக்கா 2:30",
             "verseNumber":  30,
             "scripture":  "புறஜாதிகளுக்குப் பிரகாசிக்கிற ஒளியாகவும், உம்முடைய ஜனமாகிய இஸ்ரவேலுக்கு மகிமையாகவும்,"
        },
        {
            "reference":  "லூக்கா 2:31",
             "verseNumber":  31,
             "scripture":  "தேவரீர் சகல ஜனங்களுக்கும் முன்பாக ஆயத்தம்பண்ணின."
        },
        {
            "reference":  "லூக்கா 2:32",
             "verseNumber":  32,
             "scripture":  "உம்முடைய இரட்சணியத்தை என் கண்கள் கண்டது என்றான்."
        },
        {
            "reference":  "லூக்கா 2:33",
             "verseNumber":  33,
             "scripture":  "அவரைக்குறித்துச் சொல்லப்பட்டவைகளுக்காக யோசேப்பும் அவருடைய தாயாரும் ஆச்சரியப்பட்டார்கள்."
        },
        {
            "reference":  "லூக்கா 2:34",
             "verseNumber":  34,
             "scripture":  "பின்னும் சிமியோன் அவர்களை ஆசீர்வதித்து, அவருடைய தாயாகிய மரியாளை நோக்கி: இதோ, அநேகருடைய இருதய சிந்தனைகள் வெளிப்படத்தக்கதாக, இஸ்ரவேலில் அநேகர் விழுகிறதற்கும் எழுந்திருக்கிறதற்கும், விரோதமாகப் பேசப்படும் அடையாளமாவதற்கும், இவர் நியமிக்கப்பட்டிருக்கிறார்."
        },
        {
            "reference":  "லூக்கா 2:35",
             "verseNumber":  35,
             "scripture":  "உன் ஆத்துமாவையும் ஒரு பட்டயம் உருவிப்போகும் என்றான்."
        },
        {
            "reference":  "லூக்கா 2:36",
             "verseNumber":  36,
             "scripture":  "ஆசேருடைய கோத்திரத்தாளும், பானுவேலின் குமாரத்தியுமாகிய அன்னாள் என்னும் ஒரு தீர்க்கதரிசி இருந்தாள்; அவள் கன்னிப்பிராயத்தில் விவாகமானதுமுதல் ஏழுவருஷம் புருஷனுடனே வாழ்ந்தவளும், அதிக வயதுசென்றவளுமாயிருந்தாள்."
        },
        {
            "reference":  "லூக்கா 2:37",
             "verseNumber":  37,
             "scripture":  "ஏறக்குறைய எண்பத்துநாலு வயதுள்ள அந்த விதவை தேவாலயத்தைவிட்டு நீங்காமல், இரவும் பகலும் உபவாசித்து, ஜெபம்பண்ணி, ஆராதனை செய்துகொண்டிருந்தாள்."
        },
        {
            "reference":  "லூக்கா 2:38",
             "verseNumber":  38,
             "scripture":  "அவளும் அந்நேரத்திலே வந்து நின்று, கர்த்தரைப் புகழ்ந்து, எருசலேமிலே மீட்புண்டாகக் காத்திருந்த யாவருக்கும் அவரைக்குறித்துப் பேசினாள்."
        },
        {
            "reference":  "லூக்கா 2:39",
             "verseNumber":  39,
             "scripture":  "கர்த்தருடைய நியாயப்பிரமாணத்தின்படி சகலத்தையும் அவர்கள் செய்துமுடித்தபின்பு, கலிலேயா நாட்டிலுள்ள தங்கள் ஊராகிய நாசரேத்துக்குத் திரும்பிப்போனார்கள்."
        },
        {
            "reference":  "லூக்கா 2:40",
             "verseNumber":  40,
             "scripture":  "பிள்ளை வளர்ந்து, ஆவியிலே பெலன்கொண்டு, ஞானத்தினால் நிறைந்தது. தேவனுடைய கிருபையும் அவர்மேல் இருந்தது."
        },
        {
            "reference":  "லூக்கா 2:41",
             "verseNumber":  41,
             "scripture":  "அவருடைய தாய் தகப்பன்மார் வருஷந்தோறும் பஸ்கா பண்டிகையில் எருசலேமுக்குப் போவார்கள்."
        },
        {
            "reference":  "லூக்கா 2:42",
             "verseNumber":  42,
             "scripture":  "அவருக்குப் பன்னிரண்டு வயதானபோது, அவர்கள் அந்தப் பண்டிகைமுறைமையின்படி எருசலேமுக்குப்போய்,"
        },
        {
            "reference":  "லூக்கா 2:43",
             "verseNumber":  43,
             "scripture":  "பண்டிகைநாட்கள் முடிந்து, திரும்பிவருகிறபோது, பிள்ளையாகிய இயேசு எருசலேமிலே இருந்துவிட்டார்; இது அவருடைய தாயாருக்கும் யோசேப்புக்கும் தெரியாதிருந்தது."
        },
        {
            "reference":  "லூக்கா 2:44",
             "verseNumber":  44,
             "scripture":  "அவர் பிரயாணக்காரரின் கூட்டத்திலே இருப்பாரென்று அவர்கள் நினைத்து, ஒருநாள் பிரயாணம் வந்து, உறவின் முறையாரிடத்திலும் அறிமுகமானவர்களிடத்திலும் அவரைத் தேடினார்கள்."
        },
        {
            "reference":  "லூக்கா 2:45",
             "verseNumber":  45,
             "scripture":  "காணாததினாலே அவரைத் தேடிக்கொண்டே எருசலேமுக்குத் திரும்பிப்போனார்கள்."
        },
        {
            "reference":  "லூக்கா 2:46",
             "verseNumber":  46,
             "scripture":  "மூன்றுநாளைக்குப் பின்பு, அவர் தேவாலயத்தில் போதகர் நடுவில் உட்கார்ந்திருக்கவும், அவர்கள் பேசுகிறதைக் கேட்கவும், அவர்களை வினாவவும் கண்டார்கள்."
        },
        {
            "reference":  "லூக்கா 2:47",
             "verseNumber":  47,
             "scripture":  "அவர் பேசக்கேட்ட யாவரும் அவருடைய புத்தியையும் அவர் சொன்ன மாறுத்தரங்களையுங்குறித்துப் பிரமித்தார்கள்."
        },
        {
            "reference":  "லூக்கா 2:48",
             "verseNumber":  48,
             "scripture":  "தாய் தகப்பன்மாரும் அவரைக்கண்டு ஆச்சரியப்பட்டார்கள். அப்பொழுது அவருடைய தாயார் அவரை நோக்கி: மகனே! ஏன் எங்களுக்கு இப்படிச் செய்தாய்? இதோ, உன் தகப்பனும் நானும் விசாரத்தோடே உன்னைத் தேடினோமே என்றாள்."
        },
        {
            "reference":  "லூக்கா 2:49",
             "verseNumber":  49,
             "scripture":  "அதற்கு அவர்: நீங்கள் ஏன் என்னைத் தேடினீர்கள்? என் பிதாவுக்கடுத்தவைகளில் நான் இருக்கவேண்டிதென்று அறியீர்களா என்றார்."
        },
        {
            "reference":  "லூக்கா 2:50",
             "verseNumber":  50,
             "scripture":  "தங்களுக்கு அவர் சொன்ன வார்த்தையை அவர்கள் உணர்ந்துகொள்ளவில்லை."
        },
        {
            "reference":  "லூக்கா 2:51",
             "verseNumber":  51,
             "scripture":  "பின்பு அவர் அவர்களுடனே கூடப்போய், நாசரேத்தூரில் சேர்ந்து, அவர்களுக்குக் கீழ்ப்படிந்திருந்தார். அவருடைய தாயார் இந்தச் சங்கதிகளையெல்லாம் தன் இருதயத்திலே வைத்துக்கொண்டாள்."
        },
        {
            "reference":  "லூக்கா 2:52",
             "verseNumber":  52,
             "scripture":  "இயேசுவானவர் ஞானத்திலும், வளர்த்தியிலும், தேவகிருபையிலும், மனுஷர் தயவிலும் அதிகமதிகமாய் விருத்தியடைந்தார்."
        }
    ]
}