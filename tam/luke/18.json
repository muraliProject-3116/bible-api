{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "லூக்கா",
     "bookAbbreviation":  "லூக்",
     "chapterNumber":  18,
     "verses":  [
        {
            "reference":  "லூக்கா 18:1",
             "verseNumber":  1,
             "scripture":  "சோர்ந்துபோகாமல் எப்பொழுதும் ஜெபம்பண்ணவேண்டும் என்பதைக்குறித்து அவர்களுக்கு அவர் ஒரு உவமையைச் சொன்னார்."
        },
        {
            "reference":  "லூக்கா 18:2",
             "verseNumber":  2,
             "scripture":  "ஒரு பட்டணத்திலே ஒரு நியாயாதிபதி இருந்தான்; அவன் தேவனுக்குப் பயப்படாதவனும் மனுஷரை மதியாதவனுமாயிருந்தான்."
        },
        {
            "reference":  "லூக்கா 18:3",
             "verseNumber":  3,
             "scripture":  "அந்தப் பட்டணத்திலே ஒரு விதவையும் இருந்தாள்; அவள் அவனிடத்தில் போய்: எனக்கும் என் எதிராளிக்கும் இருக்கிற காரியத்தில் எனக்கு நியாயஞ்செய்யவேண்டும் என்று விண்ணப்பம்பண்ணினாள்."
        },
        {
            "reference":  "லூக்கா 18:4",
             "verseNumber":  4,
             "scripture":  "வெகுநாள்வரைக்கும் அவனுக்கு மனதில்லாதிருந்தது. பின்பு அவன்: நான் தேவனுக்குப் பயப்படாமலும் மனுஷரை மதியாமலும் இருந்தும்,"
        },
        {
            "reference":  "லூக்கா 18:5",
             "verseNumber":  5,
             "scripture":  "இந்த விதவை என்னை எப்பொழுதும் தொந்தரவு செய்கிறபடியினால், இவள் அடிக்கடி வந்து என்னை அலட்டாதபடி இவளுக்கு நியாயஞ்செய்யவேண்டும் என்று தனக்குள்ளே சொல்லிக்கொண்டான் என்றார்."
        },
        {
            "reference":  "லூக்கா 18:6",
             "verseNumber":  6,
             "scripture":  "பின்னும் கர்த்தர் அவர்களை நோக்கி: அநீதியுள்ள அந்த நியாயாதிபதி சொன்னதைச் சிந்தித்துப்பாருங்கள்."
        },
        {
            "reference":  "லூக்கா 18:7",
             "verseNumber":  7,
             "scripture":  "அந்தப்படியே தேவன் தம்மை நோக்கி இரவும் பகலும் கூப்பிடுகிறவர்களாகிய தம்மால் தெரிந்துகொள்ளப்பட்டவர்களின் விஷயத்தில் நீடிய பொறுமையுள்ளவராயிருந்து அவர்களுக்கு நியாயஞ்செய்யாமலிருப்பாரோ?"
        },
        {
            "reference":  "லூக்கா 18:8",
             "verseNumber":  8,
             "scripture":  "சீக்கிரத்திலே அவர்களுக்கு நியாயஞ்செய்வார் என்று உங்களுக்குச் சொல்லுகிறேன். ஆகிலும் மனுஷகுமாரன் வரும்போது பூமியிலே விசுவாசத்தைக் காண்பாரோ என்றார்."
        },
        {
            "reference":  "லூக்கா 18:9",
             "verseNumber":  9,
             "scripture":  "அன்றியும், தங்களை நீதிமான்களென்று நம்பி, மற்றவர்களை அற்பமாயெண்ணின சிலரைக்குறித்து, அவர் ஒரு உவமையைச் சொன்னார்."
        },
        {
            "reference":  "லூக்கா 18:10",
             "verseNumber":  10,
             "scripture":  "இரண்டு மனுஷர் ஜெபம்பண்ணும்படி தேவாலயத்துக்குப் போனார்கள்; ஒருவன் பரிசேயன், மற்றவன் ஆயக்காரன்."
        },
        {
            "reference":  "லூக்கா 18:11",
             "verseNumber":  11,
             "scripture":  "பரிசேயன் நின்று: தேவனே! நான் பறிகாரர், அநியாயக்காரர், விபசாரக்காரர் ஆகிய மற்ற மனுஷரைப்போலவும், இந்த ஆயக்காரனைப்போலவும் இராததனால் உம்மை ஸ்தோத்திரிக்கிறேன்."
        },
        {
            "reference":  "லூக்கா 18:12",
             "verseNumber":  12,
             "scripture":  "வாரத்தில் இரண்டுதரம் உபவாசிக்கிறேன்; என் சம்பாத்தியத்திலெல்லாம் தசமபாகம் செலுத்தி வருகிறேன் என்று, தனக்குள்ளே ஜெபம்பண்ணினான்."
        },
        {
            "reference":  "லூக்கா 18:13",
             "verseNumber":  13,
             "scripture":  "ஆயக்காரன் தூரத்திலே நின்று, தன் கண்களையும் வானத்துக்கு ஏறெடுக்கத் துணியாமல், தன் மார்பிலே அடித்துக்கொண்டு: தேவனே! பாவியாகிய என்மேல் கிருபையாயிரும் என்றான்."
        },
        {
            "reference":  "லூக்கா 18:14",
             "verseNumber":  14,
             "scripture":  "அவனல்ல, இவனே நீதிமானாக்கப்பட்டவனாய்த் தன் வீட்டுக்குத் திரும்பிப்போனான் என்று உங்களுக்குச் சொல்லுகிறேன்; ஏனெனில் தன்னை உயர்த்துகிறவனெவனும் தாழ்த்தப்படுவான், தன்னைத்தாழ்த்துகிறவன் உயர்த்தப்படுவான் என்றார்."
        },
        {
            "reference":  "லூக்கா 18:15",
             "verseNumber":  15,
             "scripture":  "பின்பு குழந்தைகளையும் அவர் தொடும்படிக்கு அவர்களை அவரிடத்தில் கொண்டுவந்தார்கள். சீஷர்கள் அதைக் கண்டு, கொண்டுவந்தவர்களை அதட்டினார்கள்."
        },
        {
            "reference":  "லூக்கா 18:16",
             "verseNumber":  16,
             "scripture":  "இயேசுவோ அவர்களைக் கொண்டுவரும்படி கட்டளையிட்டு: சிறு பிள்ளைகள் என்னிடத்தில் வருகிறதற்கு இடங்கொடுங்கள், அவர்களைத் தடைபண்ணாதிருங்கள்; தேவனுடைய ராஜ்யம் அப்படிப்பட்டவர்களுடையது."
        },
        {
            "reference":  "லூக்கா 18:17",
             "verseNumber":  17,
             "scripture":  "எவனாகிலும் சிறு பிள்ளையைப்போல் தேவனுடைய ராஜ்யத்தை ஏற்றுக்கொள்ளாவிட்டால், அதில் பிரவேசிக்கமாட்டான் என்று மெய்யாகவே உங்களுக்குச் சொல்லுகிறேன் என்றார்."
        },
        {
            "reference":  "லூக்கா 18:18",
             "verseNumber":  18,
             "scripture":  "அப்பொழுது தலைவன் ஒருவன் அவரை நோக்கி: நல்ல போதகரே, நித்தியஜீவனைச் சுதந்தரித்துக்கொள்ளுவதற்கு நான் என்ன செய்யவேண்டும் என்று கேட்டான்."
        },
        {
            "reference":  "லூக்கா 18:19",
             "verseNumber":  19,
             "scripture":  "அதற்கு இயேசு: நீ என்னை நல்லவன் என்று சொல்லுவானேன்? தேவன் ஒருவர் தவிர நல்லவன் ஒருவனும் இல்லையே."
        },
        {
            "reference":  "லூக்கா 18:20",
             "verseNumber":  20,
             "scripture":  "விபசாரஞ்செய்யாதிருப்பாயாக, கொலை செய்யாதிருப்பாயாக, களவு செய்யாதிருப்பாயாக, பொய்ச்சாட்சி சொல்லாதிருப்பாயாக, உன் தகப்பனையும் உன் தாயையும் கனம்பண்ணுவாயாக என்கிற கற்பனைகளை நீ அறிந்திருக்கிறாயே என்றார்."
        },
        {
            "reference":  "லூக்கா 18:21",
             "verseNumber":  21,
             "scripture":  "அதற்கு அவன்: இவைகளையெல்லாம் என் சிறு வயதுமுதல் கைக்கொண்டிருக்கிறேன் என்றான்."
        },
        {
            "reference":  "லூக்கா 18:22",
             "verseNumber":  22,
             "scripture":  "இயேசு அதைக் கேட்டு: இன்னும் உன்னிடத்தில் ஒரு குறைவு உண்டு; உனக்கு உண்டானவைகளையெல்லாம் விற்றுத் தரித்திரருக்குக் கொடு, அப்பொழுது பரலோகத்திலே உனக்குப் பொக்கிஷம் உண்டாயிருக்கும்; பின்பு என்னைப் பின்பற்றிவா என்றார்."
        },
        {
            "reference":  "லூக்கா 18:23",
             "verseNumber":  23,
             "scripture":  "அவன் அதிக ஐசுவரியமுள்ளவனானபடியினால், இதைக் கேட்டபொழுது, மிகுந்த துக்கமடைந்தான்."
        },
        {
            "reference":  "லூக்கா 18:24",
             "verseNumber":  24,
             "scripture":  "அவன் மிகுந்த துக்கமடைந்ததை இயேசு கண்டு: ஐசுவரியமுள்ளவர்கள் தேவனுடைய ராஜ்யத்தில் பிரவேசிப்பது எவ்வளவு அரிதாயிருக்கிறது."
        },
        {
            "reference":  "லூக்கா 18:25",
             "verseNumber":  25,
             "scripture":  "ஐசுவரியவான் தேவனுடைய ராஜ்யத்தில் பிரவேசிப்பதைப்பார்க்கிலும், ஒட்டகமானது ஊசியின் காதிலே நுழைவது எளிதாயிருக்கும் என்றார்."
        },
        {
            "reference":  "லூக்கா 18:26",
             "verseNumber":  26,
             "scripture":  "அதைக் கேட்டவர்கள்: அப்படியானால் யார் இரட்சிக்கப்படக்கூடும் என்றார்கள்."
        },
        {
            "reference":  "லூக்கா 18:27",
             "verseNumber":  27,
             "scripture":  "அதற்கு அவர்: மனுஷரால் கூடாதவைகள் தேவனால் கூடும் என்றார்."
        },
        {
            "reference":  "லூக்கா 18:28",
             "verseNumber":  28,
             "scripture":  "அப்பொழுது பேதுரு அவரை நோக்கி: இதோ, நாங்கள் எல்லாவற்றையும் விட்டு, உம்மைப் பின்பற்றினோமே என்றான்."
        },
        {
            "reference":  "லூக்கா 18:29",
             "verseNumber":  29,
             "scripture":  "அதற்கு அவர்: தேவனுடைய ராஜ்யத்தினிமித்தம் வீட்டையாவது, பெற்றோரையாவது, சகோதரரையாவது, மனைவியையாவது, பிள்ளைகளையாவது விட்டுவிட்ட எவனும்,"
        },
        {
            "reference":  "லூக்கா 18:30",
             "verseNumber":  30,
             "scripture":  "இம்மையிலே அதிகமானவைகளையும், மறுமையிலே நித்திய ஜீவனையும் அடையாமற்போவதில்லையென்று மெய்யாகவே உங்களுக்குச் சொல்லுகிறேன் என்றார்."
        },
        {
            "reference":  "லூக்கா 18:31",
             "verseNumber":  31,
             "scripture":  "பின்பு அவர் பன்னிருவரையும் தம்மிடத்தில் அழைத்து: இதோ, எருசலேமுக்குப் போகிறோம், மனுஷகுமாரனைக் குறித்துத் தீர்க்கதரிசிகளால் எழுதப்பட்டவைகளெல்லாம் நிறைவேறும்."
        },
        {
            "reference":  "லூக்கா 18:32",
             "verseNumber":  32,
             "scripture":  "எப்படியெனில், அவர் புறஜாதியாரிடத்தில் ஒப்புக்கொடுக்கப்பட்டு, பரியாசமும் நிந்தையும் அடைந்து, துப்பப்படுவார்."
        },
        {
            "reference":  "லூக்கா 18:33",
             "verseNumber":  33,
             "scripture":  "அவரை வாரினால் அடித்து, கொலை செய்வார்கள்; மூன்றாம் நாளிலே அவர் உயிரோடே எழுந்திருப்பார் என்றார்."
        },
        {
            "reference":  "லூக்கா 18:34",
             "verseNumber":  34,
             "scripture":  "இவைகளில் ஒன்றையும் அவர்கள் உணரவில்லை; அவைகளின் பொருள் அவர்களுக்கு மறைவாயிருந்தது, அவர் சொன்னவைகளை அவர்கள் அறிந்துகொள்ளவில்லை."
        },
        {
            "reference":  "லூக்கா 18:35",
             "verseNumber":  35,
             "scripture":  "பின்பு அவர் எரிகோவுக்குச் சமீபமாய் வரும்போது, ஒரு குருடன் வழியருகே உட்கார்ந்து பிச்சை கேட்டுக்கொண்டிருந்தான்."
        },
        {
            "reference":  "லூக்கா 18:36",
             "verseNumber":  36,
             "scripture":  "ஜனங்கள் நடக்கிற சத்தத்தை அவன் கேட்டு, இதென்ன என்று விசாரித்தான்."
        },
        {
            "reference":  "லூக்கா 18:37",
             "verseNumber":  37,
             "scripture":  "நசரேயனாகிய இயேசு போகிறார் என்று அவனுக்கு அறிவித்தார்கள். அப்பொழுது அவன்: இயேசுவே, தாவீதின் குமாரனே, எனக்கு இரங்கும் என்று கூப்பிட்டான்."
        },
        {
            "reference":  "லூக்கா 18:38",
             "verseNumber":  38,
             "scripture":  "முன் நடப்பவர்கள் அவன் பேசாமலிருக்கும்படி அவனை அதட்டினார்கள். அவனோ: தாவீதின் குமாரனே, எனக்கு இரங்கும் என்று மிகவும் அதிகமாய்க் கூப்பிட்டான்."
        },
        {
            "reference":  "லூக்கா 18:39",
             "verseNumber":  39,
             "scripture":  "இயேசு நின்று, அவனைத் தம்மிடத்தில் கொண்டுவரும்படி சொன்னார்."
        },
        {
            "reference":  "லூக்கா 18:40",
             "verseNumber":  40,
             "scripture":  "அவன் கிட்டவந்தபோது, அவர் அவனை நோக்கி:"
        },
        {
            "reference":  "லூக்கா 18:41",
             "verseNumber":  41,
             "scripture":  "நான் உனக்கு என்ன செய்யவேண்டும் என்றிருக்கிறாய் என்று கேட்டார். அதற்கு அவன்: ஆண்டவரே, நான் பார்வையடையவேண்டும் என்றான்."
        },
        {
            "reference":  "லூக்கா 18:42",
             "verseNumber":  42,
             "scripture":  "இயேசு அவனை நோக்கி: நீ பார்வையடைவாயாக, உன் விசுவாசம் உன்னை இரட்சித்தது என்றார்."
        },
        {
            "reference":  "லூக்கா 18:43",
             "verseNumber":  43,
             "scripture":  "உடனே அவன் பார்வையடைந்து, தேவனை மகிமைப்படுத்திக்கொண்டே, அவருக்குப் பின்சென்றான். ஜனங்களெல்லாரும் அதைக் கண்டு, தேவனைப் புகழ்ந்தார்கள்."
        }
    ]
}