{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "எபிரெயர்",
     "bookAbbreviation":  "எபி",
     "chapterNumber":  10,
     "verses":  [
        {
            "reference":  "எபிரெயர் 10:1",
             "verseNumber":  1,
             "scripture":  "இப்படியிருக்க, நியாயப்பிரமாணமானது வரப்போகிற நன்மைகளின் பொருளாயிராமல், அவைகளின் நிழலாய்மாத்திரம் இருக்கிறபடியால், வருஷந்தோறும் இடைவிடாமல் செலுத்தப்பட்டுவருகிற ஒரேவிதமான பலிகளினாலே அவைகளைச் செலுத்தவருகிறவர்களை ஒருக்காலும் பூரணப்படுத்தமாட்டாது."
        },
        {
            "reference":  "எபிரெயர் 10:2",
             "verseNumber":  2,
             "scripture":  "பூரணப்படுத்துமானால், ஆராதனைசெய்கிறவர்கள் ஒருதரம் சுத்தமாக்கப்பட்டபின்பு, இன்னும் பாவங்களுண்டென்று உணர்த்தும் மனச்சாட்சி அவர்களுக்கு இல்லாதிருப்பதினால், அந்தப் பலிகளைச் செலுத்துகிறது நிறுத்தப்படுமல்லவா?"
        },
        {
            "reference":  "எபிரெயர் 10:3",
             "verseNumber":  3,
             "scripture":  "அப்படி நிறுத்தப்படாதபடியால், பாவங்கள் உண்டென்று அவைகளினாலே வருஷந்தோறும் நினைவுகூருதல் உண்டாயிருக்கிறது."
        },
        {
            "reference":  "எபிரெயர் 10:4",
             "verseNumber":  4,
             "scripture":  "அல்லாமலும், காளை வெள்ளாட்டுக்கடா இவைகளுடைய இரத்தம் பாவங்களை நிவிர்த்திசெய்யமாட்டாதே."
        },
        {
            "reference":  "எபிரெயர் 10:5",
             "verseNumber":  5,
             "scripture":  "ஆகையால் அவர் உலகத்தில் பிரவேசிக்கும்போது: பலியையும் காணிக்கையையும் நீர் விரும்பவில்லை, ஒரு சரீரத்தை எனக்கு ஆயத்தம்பண்ணினீர்;"
        },
        {
            "reference":  "எபிரெயர் 10:6",
             "verseNumber":  6,
             "scripture":  "சர்வாங்க தகனபலிகளும், பாவநிவாரணபலிகளும் உமக்குப் பிரியமானதல்ல என்றீர்."
        },
        {
            "reference":  "எபிரெயர் 10:7",
             "verseNumber":  7,
             "scripture":  "அப்பொழுது நான்: தேவனே, உம்முடைய சித்தத்தின்படி செய்ய, இதோ, வருகிறேன், புஸ்தகச்சுருளில் என்னைக்குறித்து எழுதியிருக்கிறது என்று சொன்னேன் என்றார்."
        },
        {
            "reference":  "எபிரெயர் 10:8",
             "verseNumber":  8,
             "scripture":  "நியாயப்பிரமாணத்தின்படி செலுத்தப்பட்டுவருகிற பலிகளைக்குறித்து மேற்சொல்லியபடி: பலியையும், காணிக்கையையும், சர்வாங்கதகனபலிகளையும், பாவநிவாரணபலிகளையும் நீர் விரும்பவில்லை, அவைகள் உமக்குப் பிரியமானதல்ல என்று சொன்னபின்பு:"
        },
        {
            "reference":  "எபிரெயர் 10:9",
             "verseNumber":  9,
             "scripture":  "தேவனே, உம்முடைய சித்தத்தின்படி செய்ய, இதோ, வருகிறேன் என்று சொன்னார். இரண்டாவதை நிலைநிறுத்துவதற்கு முதலாவதை நீக்கிப்போடுகிறார்."
        },
        {
            "reference":  "எபிரெயர் 10:10",
             "verseNumber":  10,
             "scripture":  "இயேசுகிறிஸ்துவினுடைய சரீரம் ஒரேதரம் பலியிடப்பட்டதினாலே, அந்தச் சித்தத்தின்படி நாம் பரிசுத்தமாக்கப்பட்டிருக்கிறோம்."
        },
        {
            "reference":  "எபிரெயர் 10:11",
             "verseNumber":  11,
             "scripture":  "அன்றியும், எந்த ஆசாரியனும் நாடோறும் ஆராதனைசெய்கிறவனாயும், பாவங்களை ஒருக்காலும் நிவிர்த்திசெய்யக்கூடாத ஒரேவித பலிகளை அநேகந்தரம் செலுத்திவருகிறவனாயும் நிற்பான்."
        },
        {
            "reference":  "எபிரெயர் 10:12",
             "verseNumber":  12,
             "scripture":  "இவரோ, பாவங்களுக்காக ஒரே பலியைச் செலுத்தி என்றென்றைக்கும் தேவனுடைய வலதுபாரிசத்தில் உட்கார்ந்து,"
        },
        {
            "reference":  "எபிரெயர் 10:13",
             "verseNumber":  13,
             "scripture":  "இனித் தம்முடைய சத்துருக்களைத் தமது பாதபடியாக்கிப்போடும்வரைக்கும் காத்துக்கொண்டிருக்கிறார்."
        },
        {
            "reference":  "எபிரெயர் 10:14",
             "verseNumber":  14,
             "scripture":  "ஏனெனில் பரிசுத்தமாக்கப்படுகிறவர்களை ஒரே பலியினாலே இவர் என்றென்றைக்கும் பூரணப்படுத்தியிருக்கிறார்."
        },
        {
            "reference":  "எபிரெயர் 10:15",
             "verseNumber":  15,
             "scripture":  "இதைக்குறித்துப் பரிசுத்த ஆவியானவரும் நமக்குச் சாட்சிசொல்லுகிறார்; எப்படியெனில்:"
        },
        {
            "reference":  "எபிரெயர் 10:16",
             "verseNumber":  16,
             "scripture":  "அந்த நாட்களுக்குப்பின்பு நான் அவர்களோடே பண்ணும் உடன்படிக்கையாவது: நான் என்னுடைய பிரமாணங்களை அவர்களுடைய இருதயங்களில் வைத்து, அவைகளை அவர்களுடைய மனதில் எழுதுவேன் என்று கர்த்தர் சொல்லுகிறாரென்பதை உரைத்தபின்பு,"
        },
        {
            "reference":  "எபிரெயர் 10:17",
             "verseNumber":  17,
             "scripture":  "அவர்களுடைய பாவங்களையும் அவர்களுடைய அக்கிரமங்களையும் நான் இனி நினைப்பதில்லை என்பதைச் சொல்லுகிறார்."
        },
        {
            "reference":  "எபிரெயர் 10:18",
             "verseNumber":  18,
             "scripture":  "இவைகள் மன்னிக்கப்பட்டதுண்டானால், இனிப் பாவத்தினிமித்தம் பலிசெலுத்தப்படுவதில்லையே."
        },
        {
            "reference":  "எபிரெயர் 10:19",
             "verseNumber":  19,
             "scripture":  "ஆகையால், சகோதரரே, நாம் பரிசுத்தஸ்தலத்தில் பிரவேசிப்பதற்கு இயேசுவானவர் தமது மாம்சமாகிய திரையின் வழியாய்ப் புதிதும் ஜீவனுமானமார்க்கத்தை நமக்கு உண்டுபண்ணினபடியால்,"
        },
        {
            "reference":  "எபிரெயர் 10:20",
             "verseNumber":  20,
             "scripture":  "அந்த மார்க்கத்தின்வழியாய்ப் பிரவேசிப்பதற்கு அவருடைய இரத்தத்தினாலே நமக்குத் தைரியம் உண்டாயிருக்கிறபடியினாலும்,"
        },
        {
            "reference":  "எபிரெயர் 10:21",
             "verseNumber":  21,
             "scripture":  "தேவனுடைய வீட்டின்மேல் அதிகாரியான மகா ஆசாரியர் நமக்கு ஒருவர் இருக்கிறபடியினாலும்,"
        },
        {
            "reference":  "எபிரெயர் 10:22",
             "verseNumber":  22,
             "scripture":  "துர்மனச்சாட்சி நீங்கத் தெளிக்கப்பட்ட இருதயமுள்ளவர்களாயும், சுத்த ஜலத்தால் கழுவப்பட்ட சரீரமுள்ளவர்களாயும், உண்மையுள்ள இருதயத்தோடும் விசுவாசத்தின் பூரண நிச்சயத்தோடும் சேரக்கடவோம்."
        },
        {
            "reference":  "எபிரெயர் 10:23",
             "verseNumber":  23,
             "scripture":  "அல்லாமலும், நம்முடைய நம்பிக்கையை அறிக்கையிடுகிறதில் அசைவில்லாமல் உறுதியாயிருக்கக்கடவோம்; வாக்குத்தத்தம்பண்ணினவர் உண்மையுள்ளவராயிருக்கிறாரே."
        },
        {
            "reference":  "எபிரெயர் 10:24",
             "verseNumber":  24,
             "scripture":  "மேலும், அன்புக்கும் நற்கிரியைகளுக்கும் நாம் ஏவப்படும்படி ஒருவரையொருவர் கவனித்து;"
        },
        {
            "reference":  "எபிரெயர் 10:25",
             "verseNumber":  25,
             "scripture":  "சபை கூடிவருதலைச் சிலர் விட்டுவிடுகிறதுபோல நாமும் விட்டுவிடாமல், ஒருவருக்கொருவர் புத்திசொல்லக்கடவோம்; நாளானது சமீபித்துவருகிறதை எவ்வளவாய்ப் பார்க்கிறீர்களோ அவ்வளவாய்ப் புத்திசொல்லவேண்டும்."
        },
        {
            "reference":  "எபிரெயர் 10:26",
             "verseNumber":  26,
             "scripture":  "சத்தியத்தை அறியும் அறிவை அடைந்தபின்பு, நாம் மனப்பூர்வமாய்ப் பாவஞ்செய்கிறவர்களாயிருந்தால், பாவங்களினிமித்தம் செலுத்தத்தக்க வேறொரு பலி இனியிராமல்,"
        },
        {
            "reference":  "எபிரெயர் 10:27",
             "verseNumber":  27,
             "scripture":  "நியாயத்தீர்ப்பு வருமென்று பயத்தோடே எதிர்ப்பார்க்குதலும், விரோதிகளைப் பட்சிக்கும் கோபாக்கினையுமே இருக்கும்."
        },
        {
            "reference":  "எபிரெயர் 10:28",
             "verseNumber":  28,
             "scripture":  "மோசேயினுடைய பிரமாணத்தைத் தள்ளுகிறவன் இரக்கம்பெறாமல் இரண்டு மூன்று சாட்சிகளின் வாக்கினாலே சாகிறானே;"
        },
        {
            "reference":  "எபிரெயர் 10:29",
             "verseNumber":  29,
             "scripture":  "தேவனுடைய குமாரனைக் காலின் கீழ் மிதித்து, தன்னைப் பரிசுத்தஞ்செய்த உடன்படிக்கையின் இரத்தத்தை அசுத்தமென்றெண்ணி, கிருபையின் ஆவியை நிந்திக்கிறவன் எவ்வளவு கொடிதான ஆக்கினைக்குப் பாத்திரவானாயிருப்பான் என்பதை யோசித்துப்பாருங்கள்."
        },
        {
            "reference":  "எபிரெயர் 10:30",
             "verseNumber":  30,
             "scripture":  "பழிவாங்குதல் எனக்குரியது, நானே பதிற்செய்வேன் என்று கர்த்தர் சொல்லுகிறார் என்றும், கர்த்தர் தம்முடைய ஜனங்களை நியாயந்தீர்ப்பார் என்றும் சொன்னவர் இன்னாரென்று அறிவோம்."
        },
        {
            "reference":  "எபிரெயர் 10:31",
             "verseNumber":  31,
             "scripture":  "ஜீவனுள்ள தேவனுடைய கைகளில் விழுகிறது பயங்கரமாயிருக்குமே."
        },
        {
            "reference":  "எபிரெயர் 10:32",
             "verseNumber":  32,
             "scripture":  "முந்தின நாட்களை நினைத்துக்கொள்ளுங்கள்; நீங்கள் பிரகாசமாக்கப்பட்டிருந்த அந்த நாட்களில் உபத்திரவங்களாகிய மிகுந்த போராட்டத்தைச் சகித்தீர்களே."
        },
        {
            "reference":  "எபிரெயர் 10:33",
             "verseNumber":  33,
             "scripture":  "நிந்தைகளாலும் உபத்திரவங்களாலும் நீங்கள் வேடிக்கையாக்கப்பட்டதுமல்லாமல், அப்படி நடத்தப்பட்டவர்களுக்குப் பங்காளிகளுமானீர்கள்."
        },
        {
            "reference":  "எபிரெயர் 10:34",
             "verseNumber":  34,
             "scripture":  "நான் கட்டப்பட்டிருக்கையில் நீங்கள் என்னைக்குறித்துப் பரிதபித்ததுமன்றி, பரலோகத்தில் அதிக மேன்மையும் நிலையுள்ளதுமான சுதந்தரம் உங்களுக்கு உண்டென்று அறிந்து, உங்கள் ஆஸ்திகளையும் சந்தோஷமாய்க் கொள்ளையிடக் கொடுத்தீர்கள்."
        },
        {
            "reference":  "எபிரெயர் 10:35",
             "verseNumber":  35,
             "scripture":  "ஆகையால், மிகுந்த பலனுக்கேதுவான உங்கள் தைரியத்தை விட்டுவிடாதிருங்கள்."
        },
        {
            "reference":  "எபிரெயர் 10:36",
             "verseNumber":  36,
             "scripture":  "நீங்கள் தேவனுடைய சித்தத்தின்படிசெய்து, வாக்குத்தத்தம்பண்ணப்பட்டதைப் பெறும்படிக்குப் பொறுமை உங்களுக்கு வேண்டியதாயிருக்கிறது."
        },
        {
            "reference":  "எபிரெயர் 10:37",
             "verseNumber":  37,
             "scripture":  "வருகிறவர் இன்னுங்கொஞ்சக்காலத்தில் வருவார், தாமதம்பண்ணார்."
        },
        {
            "reference":  "எபிரெயர் 10:38",
             "verseNumber":  38,
             "scripture":  "விசுவாசத்தினாலே நீதிமான் பிழைப்பான், பின்வாங்கிப்போவானானால் அவன்மேல் என் ஆத்துமா பிரியமாயிராது என்கிறார்."
        },
        {
            "reference":  "எபிரெயர் 10:39",
             "verseNumber":  39,
             "scripture":  "நாமோ கெட்டுப்போகப் பின்வாங்குகிறவர்களாயிராமல், ஆத்துமா ஈடேற விசுவாசிக்கிறவர்களாயிருக்கிறோம்."
        }
    ]
}