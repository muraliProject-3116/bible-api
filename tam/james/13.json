{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "புதிய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "எபிரெயர்",
     "bookAbbreviation":  "யாக்",
     "chapterNumber":  13,
     "verses":  [
        {
            "reference":  "எபிரெயர் 13:1",
             "verseNumber":  1,
             "scripture":  "சகோதர சிநேகம் நிலைத்திருக்கக்கடவது."
        },
        {
            "reference":  "எபிரெயர் 13:2",
             "verseNumber":  2,
             "scripture":  "அந்நியரை உபசரிக்க மறவாதிருங்கள்; அதினாலே சிலர் அறியாமல் தேவதூதரையும் உபசரித்ததுண்டு."
        },
        {
            "reference":  "எபிரெயர் 13:3",
             "verseNumber":  3,
             "scripture":  "கட்டப்பட்டிருக்கிறவர்களோடே நீங்களும் கட்டப்பட்டவர்கள்போல அவர்களை நினைத்துக்கொள்ளுங்கள்; நீங்களும் சரீரத்தோடிருக்கிறவர்களென்று அறிந்து, தீங்கனுபவிக்கிறவர்களை நினைத்துக்கொள்ளுங்கள்."
        },
        {
            "reference":  "எபிரெயர் 13:4",
             "verseNumber":  4,
             "scripture":  "விவாகம் யாவருக்குள்ளும் கனமுள்ளதாயும், விவாகமஞ்சம் அசுசிப்படாததாயுமிருப்பதாக; வேசிக்கள்ளரையும் விபசாரக்காரரையும் தேவன் நியாயந்தீர்ப்பார்."
        },
        {
            "reference":  "எபிரெயர் 13:5",
             "verseNumber":  5,
             "scripture":  "நீங்கள் பண ஆசையில்லாதவர்களாய் நடந்து, உங்களுக்கு இருக்கிறவைகள் போதுமென்று எண்ணுங்கள்; நான் உன்னைவிட்டு விலகுவதுமில்லை, உன்னைக் கைவிடுவதுமில்லை என்று அவர் சொல்லியிருக்கிறாரே."
        },
        {
            "reference":  "எபிரெயர் 13:6",
             "verseNumber":  6,
             "scripture":  "அதினாலே நாம் தைரியங்கொண்டு: கர்த்தர் எனக்குச் சகாயர், நான் பயப்படேன், மனுஷன் எனக்கு என்ன செய்வான் என்று சொல்லலாமே."
        },
        {
            "reference":  "எபிரெயர் 13:7",
             "verseNumber":  7,
             "scripture":  "தேவவசனத்தை உங்களுக்குப் போதித்து உங்களை நடத்தினவர்களை நீங்கள் நினைத்து, அவர்களுடைய நடக்கையின் முடிவை நன்றாய்ச் சிந்தித்து, அவர்களுடைய விசுவாசத்தைப் பின்பற்றுங்கள்."
        },
        {
            "reference":  "எபிரெயர் 13:8",
             "verseNumber":  8,
             "scripture":  "இயேசுகிறிஸ்து நேற்றும் இன்றும் என்றும் மாறாதவராயிருக்கிறார்."
        },
        {
            "reference":  "எபிரெயர் 13:9",
             "verseNumber":  9,
             "scripture":  "பலவிதமான அந்நிய போதனைகளால் அலைப்புண்டு திரியாதிருங்கள். போஜன பதார்த்தங்களினாலல்ல, கிருபையினாலே இருதயம் ஸ்திரப்படுகிறது நல்லது; போஜனபதார்த்தங்களில் முயற்சிசெய்கிறவர்கள் பலனடையவில்லையே."
        },
        {
            "reference":  "எபிரெயர் 13:10",
             "verseNumber":  10,
             "scripture":  "நமக்கு ஒரு பலிபீடமுண்டு, அதற்குரியவைகளைப் புசிக்கிறதற்குக் கூடாரத்தில் ஆராதனை செய்கிறவர்களுக்கு அதிகாரமில்லை."
        },
        {
            "reference":  "எபிரெயர் 13:11",
             "verseNumber":  11,
             "scripture":  "ஏனென்றால், எந்த மிருகங்களுடைய இரத்தம் பாவங்களினிமித்தமாகப் பரிசுத்த ஸ்தலத்துக்குள் பிரதான ஆசாரியனாலே கொண்டுவரப்படுகிறதோ, அந்த மிருகங்களின் உடல்கள் பாளயத்துக்குப் புறம்பே சுட்டெரிக்கப்படும்."
        },
        {
            "reference":  "எபிரெயர் 13:12",
             "verseNumber":  12,
             "scripture":  "அந்தப்படியே, இயேசுவும் தம்முடைய சொந்த இரத்தத்தினாலே ஜனத்தைப் பரிசுத்தஞ்செய்யும்படியாக நகர வாசலுக்குப் புறம்பே பாடுபட்டார்."
        },
        {
            "reference":  "எபிரெயர் 13:13",
             "verseNumber":  13,
             "scripture":  "ஆகையால், நாம் அவருடைய நிந்தையைச் சுமந்து, பாளயத்துக்குப் புறம்பே அவரிடத்திற்குப் புறப்பட்டுப் போகக்கடவோம்."
        },
        {
            "reference":  "எபிரெயர் 13:14",
             "verseNumber":  14,
             "scripture":  "நிலையான நகரம் நமக்கு இங்கே இல்லை; வரப்போகிறதையே நாடித்தேடுகிறோம்."
        },
        {
            "reference":  "எபிரெயர் 13:15",
             "verseNumber":  15,
             "scripture":  "ஆகையால், அவருடைய நாமத்தைத் துதிக்கும் உதடுகளின் கனியாகிய ஸ்தோத்திரபலியை அவர்மூலமாய் எப்போதும் தேவனுக்குச் செலுத்தக்கடவோம்."
        },
        {
            "reference":  "எபிரெயர் 13:16",
             "verseNumber":  16,
             "scripture":  "அன்றியும் நன்மைசெய்யவும், தானதர்மம் பண்ணவும் மறவாதிருங்கள்; இப்படிப்பட்ட பலிகளின்மேல் தேவன் பிரியமாயிருக்கிறார்."
        },
        {
            "reference":  "எபிரெயர் 13:17",
             "verseNumber":  17,
             "scripture":  "உங்களை நடத்துகிறவர்கள், உங்கள் ஆத்துமாக்களுக்காக உத்தரவாதம்பண்ணுகிறவர்களாய் விழித்திருக்கிறவர்களானபடியால், அவர்கள் துக்கத்தோடே அல்ல, சந்தோஷத்தோடே அதைச் செய்யும்படி, அவர்களுக்குக் கீழ்ப்படிந்து அடங்குங்கள்; அவர்கள் துக்கத்தோடே அப்படிச்செய்தால் அது உங்களுக்குப் பிரயோஜனமாயிருக்கமாட்டாதே."
        },
        {
            "reference":  "எபிரெயர் 13:18",
             "verseNumber":  18,
             "scripture":  "எங்களுக்காக வேண்டிக்கொள்ளுங்கள்; நாங்கள் நல்மனச்சாட்சியுள்ளவர்களாய் எல்லாவற்றிலும் யோக்கியமாய் நடக்க விரும்புகிறோமென்று நிச்சயித்திருக்கிறோம்."
        },
        {
            "reference":  "எபிரெயர் 13:19",
             "verseNumber":  19,
             "scripture":  "நான் அதிசீக்கிரமாய் உங்களிடத்தில் வரும்படிக்கு நீங்கள் இப்படி வேண்டிக்கொள்ளும்படி அதிகமாய்க் கேட்டுக்கொள்ளுகிறேன்."
        },
        {
            "reference":  "எபிரெயர் 13:20",
             "verseNumber":  20,
             "scripture":  "நித்திய உடன்படிக்கையின் இரத்தத்தினாலே ஆடுகளுடைய பெரிய மேய்ப்பரான நம்முடைய கர்த்தராகிய இயேசுவை மரித்தோரிலிருந்து ஏறிவரப்பண்ணின சமாதானத்தின் தேவன்,"
        },
        {
            "reference":  "எபிரெயர் 13:21",
             "verseNumber":  21,
             "scripture":  "இயேசுகிறிஸ்துவைக்கொண்டு தமக்குமுன்பாகப் பிரியமானதை உங்களில் நடப்பித்து, நீங்கள் தம்முடைய சித்தத்தின்படிசெய்ய உங்களைச் சகலவித நற்கிரியையிலும் சீர்பொருந்தினவர்களாக்குவாராக; அவருக்கு என்றென்றைக்கும் மகிமை உண்டாவதாக. ஆமென்."
        },
        {
            "reference":  "எபிரெயர் 13:22",
             "verseNumber":  22,
             "scripture":  "சகோதரரே, நான் சுருக்கமாய் உங்களுக்கு எழுதின இந்தப் புத்திமதியான வார்த்தைகளை நீங்கள் பொறுமையாய் ஏற்றுக்கொள்ளும்படி வேண்டிக்கொள்ளுகிறேன்."
        },
        {
            "reference":  "எபிரெயர் 13:23",
             "verseNumber":  23,
             "scripture":  "சகோதரனாகிய தீமோத்தேயு விடுதலையாக்கப்பட்டானென்று அறிவீர்களாக; அவன் சீக்கிரமாய் வந்தால், அவனுடனேகூட நான் வந்து, உங்களைக் காண்பேன்."
        },
        {
            "reference":  "எபிரெயர் 13:24",
             "verseNumber":  24,
             "scripture":  "உங்களை நடத்துகிறவர்களையும், பரிசுத்தவான்கள் யாவரையும் வாழ்த்துங்கள். இத்தாலியா தேசத்தார் யாவரும் உங்களுக்கு வாழ்த்துதல் சொல்லுகிறார்கள்."
        },
        {
            "reference":  "எபிரெயர் 13:25",
             "verseNumber":  25,
             "scripture":  "கிருபையானது உங்களனைவரோடுங்கூட இருப்பதாக. ஆமென்."
        }
    ]
}