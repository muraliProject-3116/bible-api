{
    "bibleVersion":  "TAM",
     "bibleLanguage":  "Tamil",
     "fullBibleName":  "பரிசுத்த வேதாகமம் O.V. (2017)",
     "description":  "Bible Old Version in the Tamil language, published by Bible Society of India in 2017.",
     "scriptureSection":  "பழைய ஏற்பாடு",
     "internetAddress":  "https://www.kingjamesbibleonline.org/",
     "copyright":  "Bible Society of India",
     "bibleTextSource":  "Internet",
     "bookName":  "யாத்திராகமம்",
     "bookAbbreviation":  "யாத்தி",
     "chapterNumber":  30,
     "verses":  [
        {
            "reference":  "யாத்திராகமம் 30:1",
             "verseNumber":  1,
             "scripture":  "தூபங்காட்டுகிறதற்கு ஒரு தூபபீடத்தையும் சீத்திம் மரத்தினால் உண்டாக்குவாயாக."
        },
        {
            "reference":  "யாத்திராகமம் 30:2",
             "verseNumber":  2,
             "scripture":  "அது ஒரு முழ நீளமும் ஒரு முழ அகலமுமான சதுரமும், இரண்டு முழ உயரமுமாய் இருக்கவேண்டும், அதின் கொம்புகள் அதனோடே ஏகமுமாயிருக்க வேண்டும்."
        },
        {
            "reference":  "யாத்திராகமம் 30:3",
             "verseNumber":  3,
             "scripture":  "அதின் மேற்புறத்தையும் சுற்றுப்புறத்தையும் அதின் கொம்புகளையும் பசும்பொன்தகட்டால் மூடி, சுற்றிலும் அதற்குப் பொன்திரணையை உண்டுபண்ணி,"
        },
        {
            "reference":  "யாத்திராகமம் 30:4",
             "verseNumber":  4,
             "scripture":  "அந்தத் திரணையின்கீழே அதின் இரண்டு பக்கங்களிலும் அதைச் சுமக்கும் தண்டுகளின் இடங்களாகிய அதின் இரண்டு பக்கத்து இரண்டு மூலைகளிலும் இரண்டு பொன் வளையங்களை உண்டாக்குவாயாக."
        },
        {
            "reference":  "யாத்திராகமம் 30:5",
             "verseNumber":  5,
             "scripture":  "அந்தத் தண்டுகளையும் சீத்திம் மரத்தால் பண்ணி, அவைகளையும் பொன்தகட்டால் மூடக்கடவாய்."
        },
        {
            "reference":  "யாத்திராகமம் 30:6",
             "verseNumber":  6,
             "scripture":  "சாட்சிப்பெட்டிக்கு முன்னிருக்கும் திரைச்சீலைக்கும், நான் உன்னைச் சந்திக்கும் இடமாகிய சாட்சி சந்நிதியின்மேலுள்ள கிருபாசனத்துக்கும் முன்பாக அதை வைக்கக்கடவாய்."
        },
        {
            "reference":  "யாத்திராகமம் 30:7",
             "verseNumber":  7,
             "scripture":  "ஆரோன் காலைதோறும் அதின்மேல் சுகந்த தூபங்காட்டவேண்டும்; மாலையில் விளக்கேற்றும்போதும் அதின்மேல் தூபங்காட்டக்கடவன்; விளக்குகளை விளக்கும்போதும் அதின்மேல் தூபங்காட்டவேண்டும்."
        },
        {
            "reference":  "யாத்திராகமம் 30:8",
             "verseNumber":  8,
             "scripture":  "உங்கள் தலைமுறைதோறும் கர்த்தருடைய சந்நிதியில் காட்டவேண்டிய நித்திய தூபம் இதுவே."
        },
        {
            "reference":  "யாத்திராகமம் 30:9",
             "verseNumber":  9,
             "scripture":  "அதின்மேல் அந்நிய தூபத்தையாகிலும், தகனபலியையாகிலும், போஜனபலியையாகிலும் படைக்கவேண்டாம்; அதின்மேல் பானபலியை ஊற்றவும்வேண்டாம்."
        },
        {
            "reference":  "யாத்திராகமம் 30:10",
             "verseNumber":  10,
             "scripture":  "வருஷத்தில் ஒருமுறை ஆரோன் பாவநிவாரணபலியின் இரத்தத்தினால் அதின் கொம்புகளின்மேல் பிராயச்சித்தம்பண்ணுவானாக; உங்கள் தலைமுறைதோறும் வருஷத்தில் ஒருமுறை அதின்மேல் பிராயச்சித்தம்பண்ணுவானாக; அது கர்த்தருக்கு மகா பரிசுத்தமானது என்றார்."
        },
        {
            "reference":  "யாத்திராகமம் 30:11",
             "verseNumber":  11,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "யாத்திராகமம் 30:12",
             "verseNumber":  12,
             "scripture":  "நீ இஸ்ரவேல் புத்திரரை அவர்கள் இலக்கத்தின்படி கணக்குப்பார்க்கும் பொருட்டு, அவர்களை எண்ணும்போது, அவர்களுக்குள்ளே ஒரு வாதை உண்டாகாதபடிக்கு, அவர்களில் ஒவ்வொருவனும் எண்ணப்படும் சமயத்தில் தன்தன் ஆத்துமாவுக்காகக் கர்த்தருக்கு மீட்கும் பொருளைக் கொடுக்கக்கடவன்."
        },
        {
            "reference":  "யாத்திராகமம் 30:13",
             "verseNumber":  13,
             "scripture":  "எண்ணப்படுகிறவர்களின் தொகையிலே சேருகிற ஒவ்வொருவனும் பரிசுத்த ஸ்தலத்துச் சேக்கல் கணக்கின்படி அரைச்சேக்கல் கொடுக்கவேண்டும்; ஒரு சேக்கலுக்கு இருபது கேரா; கர்த்தருக்குச் செலுத்தப்படுவது அரைச்சேக்கல்."
        },
        {
            "reference":  "யாத்திராகமம் 30:14",
             "verseNumber":  14,
             "scripture":  "எண்ணப்படுகிறவர்களின் தொகையிலே சேருகிற இருபது வயது முதற்கொண்டு அதற்கு மேற்பட்ட ஒவ்வொருவனும் அதைக் கர்த்தருக்குச் செலுத்தவேண்டும்."
        },
        {
            "reference":  "யாத்திராகமம் 30:15",
             "verseNumber":  15,
             "scripture":  "உங்கள் ஆத்துமாக்களுக்காகப் பாவநிவிர்த்திபண்ணும்படி நீங்கள் கர்த்தருக்குக் காணிக்கை செலுத்தும்போது, ஐசுவரியவான் அரைச்சேக்கலுக்கு அதிகமாய்க் கொடுக்கவும் வேண்டாம், தரித்திரன் அதற்குக் குறைவாகக் கொடுக்கவும் வேண்டாம்."
        },
        {
            "reference":  "யாத்திராகமம் 30:16",
             "verseNumber":  16,
             "scripture":  "அந்தப் பாவநிவிர்த்தி பணத்தை நீ இஸ்ரவேல் புத்திரர் கையில் வாங்கி, அதை ஆசரிப்புக் கூடாரத்தின் திருப்பணிக்குக் கொடுப்பாயாக; அது கர்த்தருடைய சந்நிதியில் உங்கள் ஆத்துமாக்களுக்காகப் பாவநிவிர்த்தி செய்யும்பொருட்டு, இஸ்ரவேல் புத்திரருக்கு ஞாபகக்குறியாயிருக்கும் என்றார்."
        },
        {
            "reference":  "யாத்திராகமம் 30:17",
             "verseNumber":  17,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "யாத்திராகமம் 30:18",
             "verseNumber":  18,
             "scripture":  "கழுவுகிறதற்கு வெண்கலத்தால் ஒரு தொட்டியையும், வெண்கலத்தால் அதின் பாதத்தையும் உண்டாக்கி, அதை ஆசரிப்புக் கூடாரத்திற்கும் பலிபீடத்திற்கும் நடுவே வைத்து, அதிலே தண்ணீர் வார்ப்பாயாக."
        },
        {
            "reference":  "யாத்திராகமம் 30:19",
             "verseNumber":  19,
             "scripture":  "அதனிடத்தில் ஆரோனும் அவன் குமாரரும் தங்கள் கைகளையும் தங்கள் கால்களையும் கழுவக்கடவர்கள்."
        },
        {
            "reference":  "யாத்திராகமம் 30:20",
             "verseNumber":  20,
             "scripture":  "அவர்கள் ஆசரிப்புக் கூடாரத்திற்குள் பிரவேசிக்கும்போதும், கர்த்தருக்குத் தகனத்தைக் கொளுத்தவும் பலிபீடத்தினிடத்தில் ஆராதனைசெய்யவும் சேரும்போதும், அவர்கள் சாகாதபடிக்குத் தண்ணீரினால் தங்களைக் கழுவக்கடவர்கள்."
        },
        {
            "reference":  "யாத்திராகமம் 30:21",
             "verseNumber":  21,
             "scripture":  "அவர்கள் சாகாதபடிக்குத் தங்கள் கைகளையும் தங்கள் கால்களையும் கழுவக்கடவர்கள்; இது தலைமுறைதோறும் அவனுக்கும் அவன் சந்ததியாருக்கும் நித்திய கட்டளையாயிருக்கும் என்றார்."
        },
        {
            "reference":  "யாத்திராகமம் 30:22",
             "verseNumber":  22,
             "scripture":  "பின்னும் கர்த்தர் மோசேயை நோக்கி:"
        },
        {
            "reference":  "யாத்திராகமம் 30:23",
             "verseNumber":  23,
             "scripture":  "மேன்மையான சுகந்தவர்க்கங்களாகிய சுத்தமான வெள்ளைப்போளத்தில் பரிசுத்த ஸ்தலத்தின் சேக்கலின்படி ஐந்நூறு சேக்கல் எடையையும், சுகந்த கருவாப்பட்டையிலே அதில் பாதியாகிய இருநூற்று ஐம்பது சேக்கல் எடையையும், சுகந்த வசம்பில் இருநூற்று ஐம்பது சேக்கல் எடையையும்,"
        },
        {
            "reference":  "யாத்திராகமம் 30:24",
             "verseNumber":  24,
             "scripture":  "இலவங்கப்பட்டையில் ஐந்நூறு சேக்கல் எடையையும், ஒலிவ எண்ணெயில் ஒரு குடம் எண்ணெயையும் எடுத்து,"
        },
        {
            "reference":  "யாத்திராகமம் 30:25",
             "verseNumber":  25,
             "scripture":  "அதனால், பரிமள தைலக்காரன் செய்வதுபோல, கூட்டப்பட்ட பரிமளதைலமாகிய சுத்தமான அபிஷேக தைலத்தை உண்டுபண்ணுவாயாக; அது பரிசுத்த அபிஷேக தைலமாயிருக்கக்கடவது."
        },
        {
            "reference":  "யாத்திராகமம் 30:26",
             "verseNumber":  26,
             "scripture":  "அதினாலே ஆசரிப்புக் கூடாரத்தையும், சாட்சிப்பெட்டியையும்,"
        },
        {
            "reference":  "யாத்திராகமம் 30:27",
             "verseNumber":  27,
             "scripture":  "மேஜையையும், அதின் பணிமுட்டுகள் எல்லாவற்றையும், குத்துவிளக்கையும், அதின் கருவிகளையும், தூபபீடத்தையும்,"
        },
        {
            "reference":  "யாத்திராகமம் 30:28",
             "verseNumber":  28,
             "scripture":  "தகன பலிபீடத்தையும் அதின் பணிமுட்டுகள் எல்லாவற்றையும், தொட்டியையும், அதின் பாதத்தையும் அபிஷேகம்பண்ணி,"
        },
        {
            "reference":  "யாத்திராகமம் 30:29",
             "verseNumber":  29,
             "scripture":  "அவைகள் மகா பரிசுத்தமாயிருக்கும்படிக்கு, அவைகளைப் பரிசுத்தப்படுத்துவாயாக; அவைகளைத் தொடுகிறதெல்லாம் பரிசுத்தமாயிருக்கும்."
        },
        {
            "reference":  "யாத்திராகமம் 30:30",
             "verseNumber":  30,
             "scripture":  "ஆரோனும் அவன் குமாரரும் எனக்கு ஆசாரிய ஊழியம் செய்யும்படிக்கு, நீ அவர்களை அபிஷேகம்பண்ணி, அவர்களைப் பரிசுத்தப்படுத்துவாயாக."
        },
        {
            "reference":  "யாத்திராகமம் 30:31",
             "verseNumber":  31,
             "scripture":  "இஸ்ரவேல் புத்திரரோடே நீ பேசிச்சொல்லவேண்டியதாவது: உங்கள் தலைமுறைதோறும் இது எனக்குரிய பரிசுத்த அபிஷேக தைலமாயிருக்கவேண்டும்."
        },
        {
            "reference":  "யாத்திராகமம் 30:32",
             "verseNumber":  32,
             "scripture":  "இது மனிதருடைய சரீரத்தின்மேல் வார்க்கப்படலாகாது; இது செய்யப்பட்ட முறையின்படி அவர்கள் வேறொரு தைலத்தைச் செய்யவுங்கூடாது; இது பரிசுத்தமானது, இது உங்களுக்குப் பரிசுத்தமாயிருப்பதாக."
        },
        {
            "reference":  "யாத்திராகமம் 30:33",
             "verseNumber":  33,
             "scripture":  "இந்த முறையின்படியே தைலங்கூட்டுகிறவனும், அதில் எடுத்து அந்நியன்மேல் வார்க்கிறவனும், தன் ஜனத்தில் இராதபடிக்கு அறுப்புண்டுபோகக்கடவன் என்று சொல் என்றார்."
        },
        {
            "reference":  "யாத்திராகமம் 30:34",
             "verseNumber":  34,
             "scripture":  "பின்னும் கர்த்தர் மோசேயை நோக்கி: சுத்த வெள்ளைப்போளமும் குங்கிலியமும் அல்பான் பிசினுமாகிய கந்தவர்க்கங்களையும் சுத்தமான சாம்பிராணியையும் நீ சமநிறையாக எடுத்து,"
        },
        {
            "reference":  "யாத்திராகமம் 30:35",
             "verseNumber":  35,
             "scripture":  "தைலக்காரன் செய்கிறதுபோல அதற்குப் பரிமளமேற்றி, துப்புரவான பரிசுத்த தூபவர்க்கமாக்கி,"
        },
        {
            "reference":  "யாத்திராகமம் 30:36",
             "verseNumber":  36,
             "scripture":  "அதில் கொஞ்சம் எடுத்துப் பொடியாக இடித்து, நான் உன்னைச் சந்திக்கும் ஆசரிப்புக் கூடாரத்திலிருக்கும் சாட்சி சந்நிதியில் வைப்பாயாக; அது உங்களுக்கு மகா பரிசுத்தமாயிருக்கக்கடவது."
        },
        {
            "reference":  "யாத்திராகமம் 30:37",
             "verseNumber":  37,
             "scripture":  "இந்தத் தூபவர்க்கத்தை நீ செய்யவேண்டிய முறையின்படி உங்களுக்காகச் செய்துகொள்ளலாகாது; இது கர்த்தருக்கென்று உனக்குப் பரிசுத்தமாயிருப்பதாக."
        },
        {
            "reference":  "யாத்திராகமம் 30:38",
             "verseNumber":  38,
             "scripture":  "இதற்கு ஒப்பானதை முகருகிறதற்காகச் செய்கிறவன் தன் ஜனத்தில் இராதபடி அறுப்புண்டுபோகக்கடவன் என்றார்."
        }
    ]
}